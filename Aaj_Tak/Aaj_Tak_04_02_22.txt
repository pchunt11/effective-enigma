भारत में बसंत पंचमी के त्योहार को काफी महत्वपूर्ण माना जाता है. इसे वसंत पंचमी और श्री पंचमी के नाम से भी जाना जाता है.  बसंत पंचमी का त्योहार माघ मास के शुक्ल पक्ष की पंचमी तिथि को मनाया जाता है. इस साल बसंत पंचमी का त्योहार आज यानी 5 फरवरी 2022 को मनाया जा रहा है. बसंत पंचमी (Basant Panchami 2022) होली की तैयारी की शुरुआत का भी प्रतीक है. बसंत पंचमी के 40 दिन बाद होली का त्योहार मनाया जाता है.  बसंत पंचमी का यह त्योहार ज्ञान, संगीत और कला की देवी मां सरस्वती को समर्पित है. इस दिन स्कूलों और कॉलेजों के साथ-साथ मंदिरों में भी देवी सरस्वती की पूजा की जाती है.   सरस्वती पूजा का शुभ मुहूर्त (Saraswati Puja Shubh Muhurat) बसंत पंचमी शनिवार, फरवरी 5, 2022 को
बसंत पंचमी सरस्वती पूजा मुहूर्त - 07:07 ए एम से 12:35 पी एम
बसंत पंचमी मध्याह्न का क्षण - 12:35 पी एम
पंचमी तिथि प्रारम्भ - फरवरी 05, 2022 को 03:47 ए एम बजे
पंचमी तिथि समाप्त - फरवरी 06, 2022 को 03:46 ए एम बजे  मां सरस्वती की पूजा विधि (Maa Saraswati Puja Vidhi) - इस दिन पीले, बसंती या सफेद वस्त्र धारण करें.  पूर्व या उत्तर दिशा की ओर मुख करके पूजा की शुरुआत करें.    - मां सरस्वती को पीला वस्त्र बिछाकर उस पर स्थापित करें और रोली मौली, केसर, हल्दी, चावल, पीले फूल, पीली मिठाई, मिश्री, दही, हलवा आदि प्रसाद के रूप में उनके पास रखें. - मां सरस्वती को श्वेत चंदन और पीले तथा सफ़ेद पुष्प दाएं हाथ से अर्पण करें. - केसर मिश्रित खीर अर्पित करना काफी अच्छा माना जाता है.  - मां सरस्वती के मूल मंत्र ॐ ऐं सरस्वत्यै नमः का जाप हल्दी की माला से करना सर्वोत्तम होगा.  - काले, नीले कपड़ों का प्रयोग पूजन में भूलकर भी ना करें. शिक्षा की बाधा का योग है तो इस दिन विशेष पूजा करके उसको ठीक किया जा सकता है.  बसंत पंचमी का महत्व बसंत पंचमी का पौराणिक महत्त्व रामायण काल से जुड़ा हुआ है. जब मां सीता को रावण हर कर लंका ले गया तो भगवान श्री राम उन्हें खोजते हुए जिन स्थानों पर गए थे, उनमें दंडकारण्य भी था. यहीं शबरी नामक भीलनी रहती थी. जब राम उसकी कुटिया में पधारे, तो वह सुध बुध खो बैठी और प्रेम वश चख चखकर मीठे बेर राम जी को खिलाने लगी. कहते हैं कि गुजरात के डांग जिले में वह स्थान आज भी है, जहां शबरी मां का आश्रम था. बसंत पंचमी के दिन ही प्रभु रामचंद्र वहां पधारे थे. इसलिए बसन्त पंचमी का महत्व बढ़ गया.  बसंत पंचमी पर बन रहा है त्रिवेणी योग  बसंत पंचमी से ही बसंत ऋतु की शुरुआत हो जाती है. ये पर्व पंचमी तिथि के दिन सूर्योदय और दोपहर के बीच में मनाया जाता है. इस दिन पीले रंग के कपड़े पहनना शुभ माना गया है. इस बार बसंत पंचमी पर त्रिवेणी योग बन रहा है.   4 फरवरी को सुबह 7 बजकर 10 मिनट से  5 फरवरी को शाम 5 बजकर 40 मिनट तक सिद्धयोग रहेगा.  वहीं 5 फरवरी को शाम 5 बजकर 41 मिनट से अगले दिन 6 फरवरी को शाम 4 बजकर 52 मिनट तक साध्य योग रहेगा.  इसके अलावा इस दिन दिन रवि योग का शुभ संयोग होने से त्रिवेणी योग बन रहा है.     
उत्तर प्रदेश के रामपुर में शुक्रवार देर रात हुए भीषण सड़क हादसे में 5 लोगों की मौत हो गई. जानकारी के मुताबिक यहां एक अनियंत्रित कार ट्रक में जा घुसी. हादसे का शिकार हुई कार में ड्राइवर सहित 6 लोग सवार थे, जिसमें से 5 की मौके पर ही मौत हो गई. हादसे में ड्राइवर बुरी तरह घायल हो गया, जिसका इलाज जारी है. हादसा रामपुर जनपद के टांडा थाना क्षेत्र में हुआ. कार में सवार सभी 6 लोग यूपी-उत्तराखंड बॉर्डर पर स्थित स्वार शहर में शादी समारोह में शामिल होकर अपने घर मुरादाबाद लौट रहे थे. इस दौरान कार अनियंत्रित होकर आगे चल रहे ट्रक में घुस गई. सूचना मिलते ही मौके पर पहुंची पुलिस ने मृतकों के शव को पोस्टमार्टम के लिए भेज दिया. वहीं, घायल ड्राइवर को इलाज के लिए जिला अस्पताल पहुंचाया गया है.
 
टांडा के एसडीएम राजेश कुमार के मुताबिक हादसा टांडा के शीकमपुर इलाके में हुआ है. घटनास्थल के पास एक चौराहा है. आशंका है कि कार यहां स्पीड ब्रेकर से गुजरने के बाद अनियंत्रित हो गई. हादसे में मरने वाले लोगों की पहचान मुरादाबाद के जयंतीपुर के निवासियों के रूप में हुई है. हादसे का शिकार हुए सभी लोग ईको गाड़ी से सवार थे. अनियंत्रित कार जिस ट्रक से टकराई है, उसके बारे में भी पता किया जा रहा है.  इधर, उन्नाव में पुलिस वैन पर ट्रक पलटा, 3 पुलिसवालों की मौत यूपी के ही उन्नाव में शुक्रवार को भीषण सड़क हादसा हुआ. यहां सड़क किनारे खड़ी PRV गाड़ी पर ट्रक पलट गया. ट्रक पलटने से PRV में मौजूद सभी सिपाही दब गए, जिसमें 3 सिपाहियों की मौत हो गई. इसके अलावा हादसे में एक सिपाही गंभीर रूप से घायल हो गया. मरने वालों में 2 महिला कॉन्स्टेबल और एक पुरुष कॉन्स्टेबल शामिल हैं. हादसा उन्नाव के सफीपुर कोतवाली के महदी खेड़ा पुलिया के पास हुआ.
India vs England U-19 World Cup Final: अंडर-19 विश्व कप के फाइनल में टीम इंडिया का सामना इंग्लैंड से होना है. चार खिताब जीत चुकी भारतीय टीम अंडर 19 वर्ल्ड कप इतिहास की सबसे कामयाब टीम है. इंग्लैंड के खिलाफ शनिवार को फाइनल में यश धुल की अगुवाई में टीम इस दबदबे पर फिर से मुहर लगाने की कोशिश करेगी. नॉर्थ साउंड (एंटीगा) के सर विवियन रिचर्ड्स स्टेडियम में भारतीय समयानुसार शाम 6:30 बजे से यह मुकाबला खेला जाएगा. भारत की नजरें रिकॉर्ड पांचवें खिताब पर है और मौजूदा फॉर्म को देखते हुए यह मुश्किल भी नहीं लग रहा. दूसरी ओर इंग्लैंड का इरादा भी इतिहास रचने का है. ऐसे में दोनों टीमों के बीच यह मुकाबला रोमांचक होने की उम्मीद है. भारत ने 2000, 2008, 2012 और 2018 में खिताब पर कब्जा जमाया है. वहीं इंग्लैंड ने साल 1998 में एकमात्र खिताब जीता था. कप्तान धुल पर होंगी निगाहें कोरोना संक्रमण से जूझने के बावजूद भारतीय टीम को फाइनल तक पहुंचने में कोई खास दिक्कतें नहीं आई जो खिलाड़ियों की प्रतिभा और टीम में गहराई की मिसाल पेश करती है. कप्तान यश धुल और उपकप्तान शेख रशीद संक्रमण के कारण तीन में से दो मैच नहीं खेल सके थे. धुल ने ऑस्ट्रेलिया के खिलाफ सेमीफाइनल में शानदार शतक जड़ा. वहीं. रशीद ने भी 95 रनों की पारी खेली.
सलामी बल्लेबाज अंगकृष रघुवंशी और हरनूर सिंह सेमीफाइनल में चल नहीं सके और फाइनल में उन्हें अत्यधिक रक्षात्मक खेलने से बचना होगा. धुल और रशीद ने ऑस्ट्रेलिया के खिलाफ खराब शुरुआत के बाद जिस तरह से पारी को संभाला, उससे उनकी परिपक्वता नजर आई. भारतीय गेंदबाजों का शानदार प्रदर्शन बल्लेबाजी में जहां व्यक्तिगत प्रदर्शन देखने को मिला, वहीं गेंदबाजों ने एक टीम के रूप में काफी प्रभावित किया है. राजवर्धन हेंगरगेकर और रवि कुमार ने टॉप ऑर्डर के बल्लेबाजों को परेशान किया. वहीं विकी ओस्तवाल ने स्पिन गेंदबाजी का मोर्चा बखूबी संभाला. विकी अबतक 10.75 की औसत से 12 विकेट ले चुके हैं. अंडर-19 सितारों को सीनियर टीम के खिलाड़ियों से भी काफी कुछ सीखने को मिल रहा है. 2008 में अपनी कप्तानी में टीम को अंडर-19 खिताब जिताने वाले विराट कोहली ने भी टीम को फाइनल का दबाव झेलने का टिप्स दिया है. खिताब और भारत के बीच इंग्लैंड की टीम है जो आखिरी बाद 1998 में फाइनल में पहुंची थी, जब उसने अब तक का एकमात्र खिताब जीता था. इंग्लैंड की नजरें दूसरी बार खिताब जीतने पर अफगानिस्तान के खिलाफ सेमीफाइनल में रोमांचक जीत के बाद अब इंग्लैंड की नजरें 24 साल से खिताब का इंतजार खत्म करने पर लगी है. टूर्नामेंट में भारत की तरह की अपराजेय रही टॉम प्रेस्ट की टीम के पास प्रतिभाशाली खिलाड़ी हैं. प्रेस्ट अभी तक 73 की औसत से 292 रन बना चुके हैं. जबकि तेज गेंदबाज जोशुआ बॉयडेन ने 13 विकेट लिये हैं. भारतीय बल्लेबाजों को कलाई के स्पिनर रेहान अहमद को संभलकर खेलना होगा जो बीच के ओवरों में विकेट ले रहे हैं. भारत: यश धुल (कप्तान), हरनूर सिंह, अंगकृष रघुवंशी, शेख रशीद, निशांत सिंधू, सिद्धार्थ यादव, अनीश्वर गौतम, मानव पारख, कौशल तांबे, राजवर्धन हेंगरगेकर, विकी ओस्तवाल, गर्व सांगवान, दिनेश बाना, आराध्य यादव, राज बावा, वासु वत्स, रवि कुमार. इंग्लैंड: टॉम प्रेस्ट (कप्तान), जॉर्ज बेल, जोशुआ बॉयडेन, एलेक्स होर्टन, रेहान अहमद, जेम्स सेल्स, जॉर्ज थॉमस, थॉमस एस्पिनवाल, नाथन बर्नवेल, जैकब बेथेल, जेम्स कोलेस, विलियम लक्सटन, जेम्स रियू, फतेह सिंह, बेंजामिन क्लिफ. 
  
 
जम्मू-कश्मीर के श्रीनगर में सुरक्षाबलों और आतंकियों के बीच हुई मुठभेड़ में 2 आतंकी मारे गए हैं. कश्मीर जोन पुलिस के मुताबिक एनकाउंटर श्रीनगर के जकुरा इलाके में हुआ है. IGP कश्मीर ने अनुसार मारे गए आतंकियों का संबंध कश्मीर के आतंकी संगठन द रेसिस्टेंस फ्रंट (TRF) से है. इस ग्रुप को पाकिस्तान समर्थित आतंकी संगठन लश्कर-ए-तैयबा का सपोर्ट है. सुरक्षाबलों ने आतंकियों के पास से 3 पिस्टल सहित कई आपत्तिजनग चीजें जब्त की हैं. मारे गए आतंकियों में एक इखलाक हाजम भी शामिल है. वह कुछ समय पहले अनंतनाग में हुई हेड कांस्टेबल अली मोहम्मद की हत्या में शामिल था. दरअसल, पिछले शनिवार को आतंकियों ने जम्मू-कश्मीर के अनंतनाग के बिजबेहरा में हेड कॉन्‍स्टेबल अली मोहम्मद की उनके आवास के पास गोली मारकर हत्या कर दी थी. इससे पहले 30 जनवरी को सुरक्षाबलों ने बडगाम और पुलवामा जिले में हुई मुठभेड़ में लश्कर-ए-तैयबा और जैश-ए-मोहम्मद के 5 आतंकियों को मार गिराया था. मारे गए आतंकियों में जैश कमांडर जाहिद वानी और एक पाकिस्तानी आतंकी भी शामिल था. मारे गए आतंकियों में से एक बडगाम और 4 पुलवामा में ढेर हुए थे.  मारा गया जैश कमांडर जाहिद मंजूर वानी जम्मू-कश्मीर में जैश के शीर्ष कैडर में से एक था. जाहिद लेटपुरा की घटना में शामिल था, जिसमें 14 फरवरी 2019 को सीआरपीएफ के 40 से अधिक जवान शहीद हो गए थे.  एक साल में 171 आतंकियों को किया ढेर सेना 9 जनवरी को कुछ आंकड़े जारी किए थे. इनमें बताया गया था कि पिछले साल 171 आतंकियों को मौत के घाट उतारा गया है. इस लिस्ट में शामिल 19 आतंकवादी पाकिस्तान के रहने वाले थे. वहीं 151 स्थानीय आतंकी थे. मरने वाले सबसे ज्यादा आतंकी जैश-ए-मोहम्मद आतंकी संगठन से थे.
Happy Saraswati Puja Wishes 2022: आज (शनिवार) यानी 5 फरवरी को वसंत पंचमी मनाई जा रही है. वसंत पंचमी पर मां सरस्वती की पूजा की जाती है. इस दिन माता की सफेद या पीले वस्त्र, पीले फूल, पीले रंग के पकवानों का भोग अर्पित किया जाता है. शास्‍त्रों में बताया गया है कि माघ मास के शुक्‍ल पक्ष की पंचमी के दिन मां सरस्‍वती का प्राकट्य और पूरे ब्रह्मांड को ध्‍वनि का उपहार मिला था. इसलिए इस दिन को बसंत पंचमी के उत्‍सव के तौर पर मनाया जाता है.  इस खास पर्व पर लोग एक-दूसरे को बधाई भी देते हैं. आप भी Facebook, WhatsApp और अन्य सोशल मीडिया के माध्यम से अपनों को खास मैसेज भेजकर बसंत पंचमी (Basant Panchami) की शुभकामनाएं दे सकते हैं. >मां सरस्वती का वरदान हो आपको, हर दिन नई मिले ख़ुशी आपको,
दुआ हमारी है खुदा से ऐ दोस्त, जिन्दगी में सफलता हमेशा मिले आपको. बसंत पंचमी की बधाई ! >वीणा लेकर हाथ में, सरस्वती हो आपके साथ में, 
मिले मां का आशीर्वाद, आपको हर दिन मुबारक हो  सरस्वती पूजा का ये दिन और बसंत पंचमी की शुभकामनाएं ! >सरस्वती पूजा का यह प्यारा त्योहार, जीवन में खुशी लाएगा अपार, 
सरस्वती विराजे आपके द्वार, शुभकामनाएं हमारी करें स्वीकार. बसंत पंचमी की हार्दिक शुभकामनाएं ! >फूलों की वर्षा, शरद की फुहार, सूरज की किरणें, 
खुशियों की बहार, चन्दन की खुशबू, अपनों का प्यार, 
मुबारक हो आप सबको, बसंत पंचमी का त्योहार.हैप्पी बसंत पंचमी 2022 ! >बहारों में बहार मीठा मौसम मीठी बसंत
रंग बिरंगी उड़ती आकाश में पतंग
तुम साथ हो तो है इस ज़िंदगी का है और ही रंगHappy Basant Panchami 2022 >थोड़ी सी गर्मी हल्की सी फुआर
बहार का मौसम आने को तैयारमुबारक हो आपको बसंत पंचमी का त्यौहार. >जीवन का यह बसंत,
आप सबको खुशियां दे अनंत,
प्रेम और उत्साह का भर दे जीवन में रंगबसंत पंचमी की शुभकामनाएं >मंदिर की घंटी
आरती की थाली
नदी के किनारे सूरज की लाली
जिंदगी में आए खुशियों की बहारआपको मुबारक हो वसंत पंचमी का त्योहार ये भी पढ़ें -  
 
IMD Citywise Temperature, Weather Update: उत्तर प्रदेश, दिल्ली समेत उत्तर भारत (North India Cold Wave) के विभिन्न राज्यों में अगले दो दिनों तक कंपकंपाती ठंड पड़ने वाली है. मौसम विभाग (IMD) ने अलर्ट जारी किया है. मौसम विभाग ने बताया है कि उत्तराखंड, पंजाब, हरियाणा, चंडीगढ़, दिल्ली और पश्चिमी उत्तर प्रदेश में दो दिनों तक सर्दी सितम ढहाएगी. इसके अलावा, तीन दिनों तक इन इलाकों में सुबह और शाम को घना कोहरा (Dense Fog) भी छाया रहेगा. हालांकि, राष्ट्रीय राजधानी दिल्ली, उत्तर प्रदेश समेत कई हिस्सों में पिछले तीन दिनों से हो रही बारिश (Rain) से आज से राहत मिल जाएगी लेकिन ठंड और कोहरा छाया रहेगा. दिल्ली, यूपी, हिमाचल प्रदेश, उत्तराखंड आदि राज्यों में आज बारिश नहीं होगी.  मौसम विभाग (IMD) के अनुसार, दिल्ली में आज तापमान में गिरावट आने की संभावना है. यहां का न्यूनतम तापमान 7 डिग्री सेल्सियस और अधिकतम तापमान 19 डिग्री सेल्सियस रहने की उम्मीद है. सुबह और शाम कोहरा छाया रहेगा. मध्य प्रदेश की राजधानी भोपाल में भी आज पारा गिरेगा और न्यूनतम तापमान 8 डिग्री सेल्सियस तक जा सकता है. इसके अलावा, अधिकतम तापमान 26 डिग्री सेल्सियस रहने की संभावना है.  #WATCH Delhi: A thick layer of fog engulfs the national capital, resulting in extremely reduced visibility
Visuals from Firoz Shah road, Rajpath, and India Gate pic.twitter.com/VzAkv8EShq वहीं, चंडीगढ़ की बात करें तो न्यूनतम तापमान 8 डिग्री सेल्सियस और अधिकतम तापमान 15 डिग्री सेल्सियस रह सकता है. आसमान पूरी तरह से साफ रहेगा. मालूम हो कि यहां भी बीते कुछ दिनों से बारिश हो रही थी. उत्तराखंड में भी आज बारिश नहीं होगी. हालांकि, पर्वतीय इलाकों पर बर्फबारी जरूर जारी रहने की संभावना है. देहरादून का न्यूनतम तापमान 7 डिग्री सेल्सियस और अधिकतम तापमान 18 डिग्री सेल्सियस तक रह सकता है. इसके अलावा, राजस्थान के जयपुर में आज का न्यूनतम तापमान 10 डिग्री सेल्सियस और अधिकतम तापमान 22 डिग्री सेल्सियस रहने की उम्मीद है.  कितना तापमान रहने का अनुमान? अपने शहर का न्यूनतम और अधिकतम तापमान जानने के लिए यहां क्लिक करें.  मौसम और ठंड से जुड़े आज के अन्य अपडेट्स जानने के लिए यहां क्लिक करें  वहीं, जम्मू की बात करें तो मौसम विभाग के अनुसार, आज का न्यूनतम तापमान 8 डिग्री सेल्सियस रह सकता है, जबकि अधिकतम तापमान 14 डिग्री सेल्सियस रहेगा. इसके अलावा, लेह का न्यूनतम तापमान माइनस 14 डिग्री और अधिकतम तापमान माइनस 2 डिग्री सेल्सियस रहने की उम्मीद है. आसमान में बादल छाए रहेंगे.  उत्तर प्रदेश की राजधानी लखनऊ की बात करें तो यहां भी आज बारिश नहीं होगी. न्यूनतम तापमान 11 डिग्री और अधिकतम तापमान 19 डिग्री सेल्सियस रहेगा. इसके अलावा, बिहार के पटना में न्यूनतम तापमान 16 डिग्री सेल्सियस तक गिर सकता है. अधिकतम तापमान 20 डिग्री सेल्सियस तक जा सकता है. मौसम विभाग ने आज पटना में बारिश की संभावना जताई है. वहीं, हिमाचल प्रदेश में पिछले कई दिनों से जमकर बर्फबारी हो रही है. आज भी बर्फ गिरने की संभावना है. शिमला का न्यूनतम तापमान चार डिग्री और अधिकतम तापमान 14 डिग्री सेल्सियस तक जा सकता है.  
Multibagger Stock: रिजिड पैकेजिंग बिजनेस करने वाली कंपनी Mold-Tek Packaging ने रिटर्न देने के मामले में बड़ी-बड़ी कंपनियों को पीछे छोड़ दिया है. पिछले 1 साल के दौरान यह स्टॉक 100 फीसदी से ज्यादा चढ़ा है. मजेदार है कि अभी भी इसके चढ़ने की गुंजाइश कम नहीं हुई है. एक ब्रोकरेज फर्म ने इस स्टॉक के और ऊपर जाने का अनुमान जाहिर किया है. यह कंपनी पेंट, लुब्रिकेंट, एफएमसीजी और फूड इंडस्ट्री को पैकेजिंग सप्लाई करती है. पिछले 1 साल के दौरान इस स्टॉक में 115 फीसदी से ज्यादा की रैली देखी गई है. हालांकि इस साल इस स्टॉक का परफॉर्मेंस अब तक ठीक नहीं रहा है. 2022 में अब तक इस स्टॉक में करीब 8 फीसदी की गिरावट आई है. इसका मुख्य कारण शेयर मार्केट पर पिछले 3-4 सप्ताह से जारी बिकवाली का प्रेशर है. ब्रोकरेज फर्म Centrum Broking की मानें तो इस स्टॉक में काफी अपसाइड पोटेंशियल है. शुक्रवार को कारोबार बंद होने के बाद यह स्टॉक 1.80 फीसदी गिरकर 725.70 रुपये पर रहा. ब्रोकरेज फर्म ने इसे 808 रुपये का टारगेट दिया है. इसका मतलब हुआ कि आने वाले समय में यह मल्टीबैगर स्टॉक डबल डिजिट में रिटर्न दे सकता है. सेंट्रम ब्रोकिंग को अगले 3 साल तक इस स्टॉक में पोटेंशियल दिख रहा है. सेंट्रम ब्रोकिंग का कहना है कि यह दुनिया की अकेली पैकेजिंग कंपनी है, जो पूरी तरह से बैकवार्ड इंटीग्रेटेड है. कंपनी के पास इन-हाउस टूल रूम, डिजाइन स्टूडियो, रोबोट मैन्यूफैक्चरिंग और लेबल मेकिंग जैसी सुविधाएं हैं. ये सुविधाएं इस कंपनी को इनोवेशन तेज करने और फटाफट नए प्रोडक्ट का डिजाइन तैयार करने में सक्षम बनाती हैं. Mold-Tek Packaging इंजेक्शन मॉउल्डेड रिजिड पैकेजिंग में बाजार में अव्वल है. कंपनी के पास अभी 10 प्लांट हैं, जिनकी क्षमता 40 हजार टन है. एशियन पेंट्स , कैस्ट्रॉल, अमूल और हिंदुस्तान यूनिलीवर जैसी बड़ी कंपनियां इसके ग्राहकों में शामिल हैं. मार्च 2023 तक कंपनी उन्नाव प्लांट में 2,500 टन की क्षमता बढ़ाने की दिशा में काम कर रही है. आने वाले समय में यह एफएमसीजी, कॉस्मेटिक्स और फार्मा सेक्टरों के लिए ब्लो मॉउल्डिंग केंटनर्स बनाने वाली है. (शेयर बाजार में पैसे लगाना कई तरह के रिस्क से जुड़ा होता है. स्टॉक मार्केट में पैसे लगाने से पहले आप खुद से रिसर्च जरूर करें या अपने पर्सनल फाइनेंस एडवाइजर की सलाह लें.)  
दीप‍िका पादुकोण, अनन्या पांडे और सिद्धांत चतुर्वेदी स्टारर फिल्म गहराइयां की रिलीज को कुछ ही दिन बचे हैं. फिल्म का गाना और इसके ट्रेलर का बज बना हुआ है. एक्टर्स भी अपनी फिल्म के प्रमोशन में कोई कोर कसर नहीं छोड़ रहे हैं. इस बीच अनन्या पांडे ने फिल्म के सेट से कुछ बीटीएस फोटोज शेयर की हैं. तस्वीरें देख फिल्म के स्टार्स की खूबसूरत बॉन्ड‍िंग आपको भी पसंद आएगी.  इन बीटीएस फोटोज में एक्टर्स और डायरेक्टर के रिलैक्स‍िंग मोमेंट्स और मस्ती देखी जा सकती है. पहली तस्वीर में अनन्या और दीप‍िका फिल्म के डायरेक्टर शकुन बत्रा संग बिस्तर पर लेटे कैमरे पर पोज दे रहे हैं. दूसरी फोटो सिद्धांत और अनन्या के नैप का है, जिसमें दोनों को-स्टार्स यॉट पर सोते हुए नजर आ रहे हैं. तीसरी तस्वीर दोनों के पिलो फाइट‍िंग की है. आते हैं चौथी और सबसे दिलचस्प तस्वीर पर. Gangubai Kathiawadi Celebs Reaction: सेलेब्स को पसंद आया 'Gangubai Kathiawadi' का ट्रेलर, Alia को कहा 'पटाखा' A post shared by Ananya 💛💫 (@ananyapanday) अनन्या को हेड मसाज देती नजर आईं दीप‍िका  इस फोटो में दीप‍िका, अनन्या को हेड मसाज देती नजर आ रही हैं. मजेदार बात ये है कि जहां दीप‍िका सीर‍ियस फेस के साथ अनन्या के सिर की माल‍िश करती नजर आ रही हैं, वहीं अनन्या का चेहरा देख लगता है उन्हें माल‍िश से ज्यादा दर्द हो रहा है. इस फ्रेम में एक्टर धैर्य करवा भी हैं जो अनन्या की इस हालत पर हंसते नजर आ रहे हैं. अनन्या ने इन फोटोज को शेयर कर लिखा 'कडल्स, नैप्स, पिलो फाइट्स और हेड मसाज...नहीं ये कोई स्लीपओवर नहीं था बस गहराइयां की कुछ BTS हैं.'  Nora Fatehi Instagram Delete: नोरा फतेही का डिलीट हुआ अकाउंट, 36.7 मिलियन फॉलोवर्स संग शेयर की थी ये लास्ट पोस्ट  11 फरवरी को रिलीज हो रही फिल्म  फिल्म 11 फरवरी को अमेजन प्राइम वीड‍ियो पर रिलीज हो रही है. गहराइयां एक रिलेशनश‍िप ड्रामा है. फिल्म में दीप‍िका ने अलीशा का कैरेक्टर निभाया है जो अनन्या यानी ट‍िया की कज‍िन है. अलीशा को अपनी कज‍िन के मंगेतर जैन (सिद्धांत चतुर्वेदी) से प्यार हो जाता है. वहीं अलीशा पहले से शादीशुदा हैं. धैर्य करवा ने दीप‍िका के पति का रोल निभाया है. उलझे रिश्तों की इस कहानी में आख‍िर कौन सा रिश्ता क्या मोड़ लेगा, यह जानने के लिए फिल्म का इंतजार करना पड़ेगा.     
कई देशों में चल रहे भारत के एक बड़े सर्च ऑपरेशन में, भारतीय एजेंसियों ने मुंबई 1993 के सीरियल ब्लास्ट मामले में शामिल भारत के मोस्ट वांटेड आतंकवादियों में से एक अबु बक्र को पकड़ने में सफलता हासिल की है. इस ब्लास्ट में मुंबई में अलग-अलग जगहों पर हुए 12 बम धमाके हुए थे. जिसमें 257 लोग मारे गए थे और 713 लोग घायल हुए थे. जानकारी के मुताबिक अब पकड़े गए आतंकी अबु बक्र को UAE से इंडिया लाया जाएगा.  पकड़े गए आतंकवादी का नाम अबु बक्र है जो POK में हथियारों और विस्फोटकों के प्रशिक्षण के अलावा सिलसिलेवार होने वाले ब्लास्ट में इस्तेमाल किये जाने वाले आरडीएक्स की लैंडिंग में शामिल रहा. जोकि संयुक्त अरब अमीरात और पाकिस्तान में रह रहा था. उसे हाल ही में संयुक्त अरब अमीरात में भारतीय एजेंसियों के इनपुट पर पकड़ा गया था.
जानकारी के मुताबिक इससे पहले 2019 में भी अबु बक्र को गिरफ्तार किया गया था, लेकिन कुछ दस्तावेज मामलों के कारण वो यूएई के अधिकारियों की हिरासत से खुद को रिहा कराने में कामयाब रहा. शीर्ष सूत्रों ने पुष्टि की है कि भारतीय एजेंसियां ​​अबु बक्र के प्रत्यर्पण की प्रक्रिया में हैं, जो लंबे समय से देश की मोस्ट वांटेड लिस्ट में था. लगभग 29 वर्षों से वांटेड बक्र संयुक्त अरब अमीरात से वापस लाए जाने के बाद भारत में कानून का सामना करेगा. अबु बक्र जिसका पूरा नाम अबु बक्र अब्दुल गफूर शेख है, जो मोहम्मद और मुस्तफा दोसा के साथ तस्करी में शामिल था, जो दाऊद इब्राहिम के प्रमुख लेफ्टिनेंट थे. वह खाड़ी देशों से सोना, कपड़े और इलेक्ट्रॉनिक्स की तस्करी करके मुंबई और आसपास के लैंडिंग पॉइंट्स पर लाता था.  1997 में उसके खिलाफ रेड कॉर्नर नोटिस जारी किया गया था और तब से उसे पकड़ने की तलाश जारी थी जो अब संयुक्त अरब अमीरात के सूत्रों के अनुसार सफल रही है. अबु बक्र ने एक ईरानी नागरिक से शादी की है जो उसकी दूसरी पत्नी है. केंद्रीय एजेंसियों के शीर्ष सूत्रों ने आज शाम इंडिया टुडे को इस घटनाक्रम की पुष्टि की और यह भी कहा कि अबु बक्र के प्रत्यर्पण की प्रक्रिया शुरू कर दी गई है, जो मोस्ट वांटेड आरोपी है.  
Yogi Adityanath V/s Akhilesh Yadav: उत्तर प्रदेश में विधानसभा चुनाव के लिए 10 फरवरी को पहले चरण की वोटिंग होगी. सीएम योगी आदित्यनाथ गोरखपुर शहर सीट से मैदान में हैं तो पूर्व मुख्यमंत्री और समाजवादी पार्टी के मुखिया अखिलेश यादव करहल सीट से खड़े हैं. खास बात ये है कि योगी और अखिलेश दोनों ही पहली बार विधानसभा चुनाव लड़ रहे हैं. दोनों ने ही अब तक लोकसभा और विधान परिषद का चुनाव लड़ा था. अखिलेश और योगी आदित्यनाथ दोनों ने ही अपनी-अपनी सीट से पर्चा भर दिया है. दोनों ने हलफनामे में अपनी संपत्ति और क्रिमिनल केस की जानकारी दी है. हलफनामों में योगी ने अपनी संपत्ति 1.54 करोड़ तो अखिलेश ने 40.14 करोड़ रुपये बताई है. वहीं, योगी पर एक भी क्रिमिनल केस नहीं है तो अखिलेश पर 3 मामले दर्ज हैं.  ये भी पढ़ें-- 49 हजार का कुंडल, 20 हजार की रुद्राक्ष माला, रिवॉल्वर-राइफल भी... जानिए कितनी है CM योगी आदित्यनाथ की संपत्ति योगी बनाम अखिलेशः सीएम रहते कितनी बढ़ी संपत्ति? - मुख्यमंत्री रहते योगी आदित्यनाथ की संपत्ति करीब 60 लाख रुपये बढ़ी है. प्रतिशत के लिहाज से देखें तो 61 फीसदी से ज्यादा संपत्ति बढ़ी है. 2017 में विधान परिषद चुनाव के वक्त योगी ने अपनी संपत्ति 95.98 लाख रुपये बताई थी. - वहीं, अखिलेश यादव 2012 से 2017 तक मुख्यमंत्री रहे थे. 2012 में अखिलेश ने विधान परिषद का चुनाव लड़ा था. तब उनकी संपत्ति 8.84 करोड़ रुपये थी. उसके बाद 2019 में उन्होंने आजमगढ़ सीट से लोकसभा चुनाव लड़ा. उस समय उन्होंने अपनी संपत्ति 37.78 करोड़ रुपये बताई थी. यानी, 7 साल में उनकी संपत्ति 327 प्रतिशत से ज्यादा बढ़ी.  योगी बनाम अखिलेशः योगी पर एक भी केस नहीं, अखिलेश पर 3 - योगी आदित्यनाथ ने 2017 में जब हलफनामा दायर किया था, तब उन्होंने अपने ऊपर 3 आपराधिक केस होने की बात कही थी. लेकिन अब उनके ऊपर एक भी केस नहीं है. यानी सीएम रहते उनके सारे केस खत्म हो गए. - वहीं, बात अखिलेश यादव की करें तो 2019 तक उनके खिलाफ एक भी क्रिमिनल केस नहीं था. लेकिन कुर्सी से हटते ही उनके ऊपर केस दर्ज हो गए. 2022 में उन्होंने अपने ऊपर 3 क्रिमिनल दर्ज होने की बात कही है. योगी बनाम अखिलेशः कैसा है दोनों का सियासी सफर? - योगी आदित्यनाथः 1998 में पहली बार गोरखपुर से लोकसभा चुनाव लड़ा और जीता. मात्र 26 साल की उम्र में सांसद बने. इसके बाद 1999, 2004, 2009 और 2014 में लगातार 5 बार सांसद चुनकर आए. 2017 में योगी आदित्यनाथ यूपी के मुख्यमंत्री बने. उसके बाद उन्होंने सांसद पद से इस्तीफा दिया. इसके बाद 2017 में विधान परिषद के सदस्य चुने गए.  - अखिलेश यादवः 2000 में पहली बार कन्नौज लोकसभा सीट पर उपचुनाव लड़ा और जीते. 2004 में कन्नौज से फिर सांसद चुने गए. 2009 में तीसरी बार कन्नौज से लोकसभा सांसद बने. 2012 में यूपी के मुख्यमंत्री बने. 2012 से 2018 तक विधान परिषद के सदस्य रहे. 2019 में आजमगढ़ सीट से लोकसभा सांसद चुने गए.   
David Warner and Yuzvendra Chahal:ऑस्ट्रेलियाई ओपनर डेविड वॉर्नर और भारतीय लेग स्पिनर युजवेंद्र चहल सोशल मीडिया पर सबसे एक्टिव क्रिकेटरों में हैं. दोनों नियमित रूप से नए पोस्ट के जरिए प्रशंसकों का मनोरंजन करते हैं. इसी कड़ी में डेविड वॉर्नर ने इंस्टाग्राम पर एक पोस्ट शेयर किया है, जिसमें उन्होंने इस साल युजवेंद्र चहल के साथ डुएट रील बनाने की ख्वाहिश जताई है. वॉर्नर ने सोशल मीडिया मीम के साथ अपनी और चहल की एक तस्वीर साझा करते हुए खुद को 'दशक का आईसीसी पुरुष टिकटॉकर' घोषित किया. वॉर्नर ने फोटो के कैप्शन में लिखा है, 'अगर संभव हुआ तो इस साल युजवेंद्र चहल और मुझे एक साथ डुएट इन्स्टाग्राम रील में कौन देखना चाहता है. उनके इस पोस्ट पर युजवेंद्र चहल ने कमेंट करते हुए लिखा, 'ओह माय गॉड!' A post shared by David Warner (@davidwarner31)  डेविड वॉर्नर और युजवेंद्र चहल दोनों इंडियन प्रीमियर लीग (IPL) के आगामी सत्र की मेगा नीलामी का हिस्सा होंगे. वॉर्नर को सनराइजर्स हैदराबाद (SRH) और चहल को रॉयल चैलेंजर्स बेंगलुरु (RCB) ने रिटेन नहीं किया था. मेगा नीलामी 12 और 13 फरवरी को बेंगलुरु में आयोजित की जानी है. आईपीएल 2021 के दौरान सनराइजर्स प्रबंधन के साथ मतभेद होने के बाद वॉर्नर के इस साल एक अलग फ्रेंचाइजी के लिए खेलने की संभावना है. ऑस्ट्रेलिया और सनराइजर्स का नेतृत्व करने के पिछले अनुभव को देखते हुए कुछ टीमों की नजर उन पर होगी क्योंकि वह कप्तानी का विकल्प प्रदान करते हैं. इस बीच, चहल को आरसीबी की ओर से नीलामी में फिर से चुने जाने की उम्मीद है. लेकिन अगर योजना के अनुसार चीजें नहीं होती हैं तो उन्हें दूसरी टीम के लिए खेलने में कोई दिक्कत नहीं है. 31 वर्षीय चहल ने रविचंद्रन अश्विन के साथ हाल ही में एक साक्षात्कार में आईपीएल को लेकर अपनी राय व्यक्त की थी. चहल ने कहा, 'जाहिर तौर पर मैं आरसीबी में जाना चाहता हूं क्योंकि मैं वहां 8 साल से हूं. लेकिन ऐसा नहीं है कि अगर मैं कहीं और जाता हूं तो मुझे बुरा लगेगा क्योंकि सभी को एक नई टीम बनानी है. यह एक बड़ी नीलामी है जहां हमेशा पर्स एक इश्यू होता है. मुझे जो भी टीम लेगी, उसे मैं अपना शत-प्रतिशत देता रहूंगा. नई फ्रेंचाइजी के साथ तालमेल स्थापित करने में कुछ समय लगेगा, लेकिन क्यों हम खुद को पेशेवर खिलाड़ी कहते हैं.'  
