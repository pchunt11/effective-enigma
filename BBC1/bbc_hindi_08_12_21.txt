"मैंने अपनी आंखों से सिर्फ़ एक आदमी को देखा. वो जल रहे थे और फिर वो नीचे गिर गए. मैं हिल गया." ये जानकारी कृष्णास्वामी ने दी. वो बुधवार को हुए उस हेलिकॉप्टर हादसे के प्रत्यक्षदर्शी हैं, जिसमें देश के पहले चीफ़ ऑफ़ डिफेंस स्टॉफ़ (सीडीएस) जनरल बिपिन रावत की मौत हो गई.  इस हादसे में जनरल रावत की पत्नी मधुलिका रावत और हेलिकॉप्टर में सवार रहे 11 अन्य लोगों की भी मौत हो गई. हादसे में जीवित बचे इकलौते शख्स हैं ग्रुप कैप्टन वरुण सिंह. उनका इलाज चल रहा है. वायुसेना ने बताया है कि हादसे के कारणों की जांच की जा रही है हादसे के गवाह रहे कृष्णास्वामी 68 साल के हैं. जहां हादसा हुआ, वो उस जगह के क़रीब रहते हैं. उन्होंने पूरी घटना को बयान किया.  उन्होंने बताया, "मेरा नाम कृष्णास्वामी है. मैं नानजप्पा सैथिराम का रहने वाला हूं. मैं घर के लिए लकड़ी लेने निकला था. घर में पानी नहीं था क्योंकि पाइप टूटा हुआ था. चंद्रकुमार और मैं इसकी मरम्मत कर रहे थे. तभी हमें ज़ोर की आवाज़ सुनाई दी." वो आगे बताते हैं, "धमाके से बिजली के खंबे तक हिल गए. पेड़ उखड़ गए. जब हमने देखा कि ये क्या हुआ तब धुआं उठ रहा था, जिसने सारे इलाके को ढक लिया था. वहां धुंध भी छाई थी. पेड़ के ऊपर आग की लपटें उठ रही थीं. मैंने अपनी आंखों से सिर्फ़ एक आदमी को देखा. वो जल रहे थे और फिर वो नीचे गिर गए. मैं हिल गया. मैं दौड़ता हुआ वापस आया और मैंने लोगों से कहा कि वो दमकल और पुलिस को बुलाएं. कुछ देर बाद अधिकारी भी आ गए. उसके बाद मैंने शव को ले जाते नहीं देखा. मैं सदमें था. घर आया और लेट गया." जनरल रावत और उनकी पत्नी समेत 14 लोग भारतीय वायु सेना के एमआई-17वी5 (Mi-17V5) हेलिकॉप्टर में सवार थे. ये हेलिकॉप्टर तमिलनाडु के कुन्नूर में क्रैश हो गया. ये हेलिकॉप्टर सुलुर के आर्मी बेस से निकला था और जनरल रावत को लेकर वेलिंगटन सैन्य ठिकाने की ओर बढ़ रहा था. जनरल बिपिन रावत को 31 दिसंबर 2019 को भारत का पहला सीडीएस नियुक्त किया गया था और उन्होंने 1 जनवरी 2020 को कार्यभार संभाला. बतौर सीडीएस जनरल रावत की ज़िम्मेदारियों में भारतीय सेना के विभन्न अंगों में तालमेल और सैन्य आधुनिकीकरण जैसी महत्वपूर्ण ज़िम्मेदारियां शामिल थीं. जनरल रावत इससे पहले भारतीय सेना के प्रमुख रह चुके थे. वे 31 दिसंबर 2016 से 1 जनवरी 2017 तक भारत के 26 वें थल सेना प्रमुख रहे. जनरल रावत का जन्म 16 मार्च 1958 को उत्तराखंड के पौड़ी ज़िले में एक सैन्य परिवार में हुआ. उनके पिता सेना में लेफ़्टिनेंट जनरल थे. भारतीय सेना की वेबसाइट पर दी गई जानकारी के अनुसार जनरल रावत 1978 में सेना में शामिल हुए थे. शिमला के सेंट एडवर्ड्स स्कूल से पढ़ाई के बाद उन्होंने खड़कवासला के नेशनल डिफ़ेंस एकेडमी में सैन्य प्रशिक्षण लिया था. देहरादून की इंडियन मिलिट्री एकेडमी से ट्रेनिंग के बाद वे 11वीं गोरखा राइफ़ल्स टुकड़ी की पाँचवीं बटालियन में सेकंड लेफ़्टिनेंट बनाए गए. गोरखा ब्रिगेड से सेना के सर्वोच्च पद पर पहुँचने वाले वो चौथे अफ़सर थे. चार दशक से लंबे सैन्य जीवन में जनरल रावत को सेना में बहादुरी और योगदान के लिए परम विशिष्ट सेवा मेडल, उत्तम युद्ध सेवा मेडल, अति विशिष्ट सेवा मेडल, युद्ध सेवा मेडल, सेना मेडल और विशिष्ट सेवा मेडल के अलावा और कई प्रशस्तियों से सम्मानित किया गया. ये भी पढ़ें:- (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
चीफ़ डिफेंस ऑफ स्टाफ़ (सीडीएस) जनरल बिपिन रावत का हेलिकॉप्टर क्रैश में निधन हो गया है. वो 63 साल के थे. भारतीय वायु सेना ने ट्वीट कर इसकी पुष्टि कर दी है. एक अन्य ट्वीट में यह भी बताया गया कि हेलिकॉप्टर में सवार 14 में से 13 लोगों की मौत हो गई है. इस हादसे में जनरल रावत की पत्नी मधुलिका रावत की भी मौत हो गई है. वहीं ग्रुप कैप्टन वरुण सिंह इस हादसे में घायल हुए हैं. उनका इलाज वेलिंग्टन स्थित सेना के अस्पताल में चल रहा है. बुधवार (8 दिसंबर, 2021) की सुबह जनरल रावत और उनकी पत्नी समेत सेना के 14 लोगों को लेकर जा रहा भारतीय वायु सेना का एमआई-17वी5 (Mi-17V5) हेलिकॉप्टर तमिलनाडु के कुन्नूर में क्रैश हो गया. हेलिकॉप्टर क्रैश तमिलनाडु के नीलगिरी ज़िले के कुन्नूर में हुआ. हेलिकॉप्टर सुलुर के आर्मी बेस से निकला था. जनरल रावत को लेकर यह हेलिकॉप्टर वेलिंगटन सैन्य ठिकाने की ओर बढ़ रहा था. इसके बाद यह बताया गया कि हेलिकॉप्टर हादसे में कुछ लोगों की मौत हो गई है जबकि कुछ गंभीर रूप से घायल हैं और सेना के अस्पताल में उन्हें ले जाया गया है.  बिपिन रावत और उनकी पत्नी मधुलिका रावत के अलावा हेलिकॉप्टर में ब्रिगेडियर एलएस लिद्दर, लेफ़्टिनेंट कर्नल हरजिंदर सिंह और अन्य अधिकारी मौजूद थे. साथ ही नायक गुरसेवक सिंह, नायक जितेंद्र कुमार, लांस नायक विवेक कुमार, लांस नायक बीसाई तेजा और हवलदार सतपाल भी हेलिकॉप्टर पर मौजूद थे. संसद का शीतकालीन सत्र चल रहा है लिहाजा मीडिया में यह उम्मीद जताई जाने लगी कि सरकार संसद में इस घटना की पूरी जानकारी देगी. हालांकि संसद में इस घटना पर कोई जानकारी नहीं दी गई. हालांकि वायुसेना ने एक बयान जारी कर बताया कि IAF Mi-17V5 में क्रू मेंबर समेत कुल 14 लोग सवार थे. इसके बाद रक्षा मंत्री राजनाथ सिंह सीडीएस बिपिन रावत के घर पहुंचे. कुछ देर बाद केंद्रीय सूचना एवं प्रसारण मंत्री अनुराग ठाकुर ने कैबिनेट ब्रीफ़िंग में कहा कि संबंधित मंत्रालय तमिलनाडु में हुए हेलिकॉप्टर दुर्घटना की जानकारी साझा करेगा. शाम 6.03 बजे वायुसेना ने ट्वीट कर सीडीएस जनरल बिपिन रावत के मौत की पुष्टि कर दी. प्रधानमंत्री नरेंद्र मोदी समेत कई नेताओं, सेना और पूर्व सैन्य अधिकारियों ने जनरल रावत और अन्य लोगों की मौत पर दुख जाहिर किया है. पाकिस्तान सेना और भारत स्थिति अमेरिकी दूतावास ने भी गहरी संवेदना जताई है. प्रधानमंत्री मोदी ने ट्विटर पर लिखा, "मुझे तमिलनाडु में हुए हेलिकॉप्टर क्रैश को लेकर बहुत दुख है जिसमें हमने जनरल बिपिन रावत, उनकी पत्नी और सशस्त्र बलों के दूसरे जवानों को खो दिया. उन्होंने पूरी लगन के साथ भारत की सेवा की. मरने वालों के परिजन के साथ मेरी संवेदनाएं हैं. " जनरल रावत को एक जनवरी, 2020 को देश का पहला चीफ़ डिफेंस ऑफ स्टाफ़ नियुक्त किया गया था.  वायु सेना ने जानकारी दी है कि हादसे के कारणों का पता लगाने के लिए जांच का आदेश दिया गया है. रक्षा मंत्री राजनाथ सिंह ने हेलिकॉप्टर हादसे में मारे गए लोगों के प्रति संवेदना जाहिर की है. उन्होंने ग्रुप कैप्टन वरुण सिंह के जल्दी ठीक होने के लिए प्रार्थना की है. उनका इलाज किया जा रहा है. विदेश मंत्री एस जयशंकर ने जनरल रावत और उनकी पत्नी के निधन पर दुख जताया है. ट्वविटर पर पोस्ट किए अपने संदेश में उन्होंने कहा है कि बीते कुछ सालों में उन्होंने मिलकर काम किया. उन्होंने जनरल रावत की मृत्यु को 'देश का बड़ा नुक़सान' बताया है. गृह मंत्री अमित शाह ने जनरल रावत के निधन पर दुख जाहिर कहते हुए कहा है कि उनके योगदान को 'शब्दों में बयान नहीं किया जा सकता है.' कांग्रेस के पूर्व अध्यक्ष राहुल गांधी ने भी जनरल रावत और उनकी पत्नी के निधन पर दुख जताया है. उन्होंने ट्विटर पर पोस्ट किए संदेश में हादसे में मारे गए दूसरे लोगों के प्रति भी संवेदना जाहिर की है. पाकिस्तान सेना ने भी जनरल रावत के निधन पर दुख जताया है. पाकिस्तान सेना के प्रवक्ता के मुताबिक सेना प्रमुख जनरल क़मर जावेद बाजवा और जरनल नदीम रज़ा ने हेलिकॉप्टर क्रैश में जनरल रावत और उनकी पत्नी की मौत पर दुख जाहिर किया है. (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
भारत के पहले चीफ़ ऑफ़ डिफ़ेन्स स्टाफ़ (सीडीएस) और पूर्व सेना प्रमुख जनरल बिपिन रावत का एक हेलिकॉप्टर दुर्घटना में निधन हो गया है. बुधवार को तमिलनाडु के कुन्नूर में जनरल रावत और उनकी पत्नी समेत कुल 13 लोगों की मौत हो गई. भारतीय वायु सेना ने बताया है कि इस हेलिकॉप्टर में कुल 14 लोग सवार थे, जिनमें से 13 की मौत हो गई है. जनरल बिपिन रावत को 31 दिसंबर 2019 को भारत का पहला सीडीएस नियुक्त किया गया था और इसके अगले दिन उन्होंने कार्यभार संभाला. प्रधानमंत्री नरेंद्र मोदी ने 15 अगस्त 2019 को लाल किले से दिए अपने भाषण में चीफ़ ऑफ़ डिफ़ेंस (सीडीएस) का पद बनाने की घोषणा की थी. बतौर सीडीएस जनरल रावत की ज़िम्मेदारियों में भारतीय सेना के विभन्न अंगों में तालमेल और सैन्य आधुनिकीकरण जैसी महत्वपूर्ण ज़िम्मेदारियां शामिल थीं. जनरल रावत इससे पहले भारतीय सेना के प्रमुख रह चुके थे. वे 31 दिसंबर 2016 से 1 जनवरी 2017 तक भारत के 26 वें थल सेना प्रमुख रहे. जनरल रावत का जन्म 16 मार्च 1958 को उत्तराखंड के पौड़ी ज़िले में एक सैन्य परिवार में हुआ. उनके पिता सेना में लेफ़्टिनेंट जनरल थे. भारतीय सेना की वेबसाइट पर दी गई जानकारी के अनुसार जनरल रावत 1978 में सेना में शामिल हुए थे. शिमला के सेंट एडवर्ड्स स्कूल से पढ़ाई के बाद उन्होंने खड़कवासला के नेशनल डिफ़ेंस एकेडमी में सैन्य प्रशिक्षण लिया था. देहरादून की इंडियन मिलिट्री एकेडमी से ट्रेनिंग के बाद वे 11वीं गोरखा राइफ़ल्स टुकड़ी की पाँचवीं बटालियन में सेकंड लेफ़्टिनेंट बनाए गए. गोरखा ब्रिगेड से सेना के सर्वोच्च पद पर पहुँचने वाले वो चौथे अफ़सर थे. चार दशक से लंबे सैन्य जीवन में जनरल रावत को सेना में बहादुरी और योगदान के लिए परम विशिष्ट सेवा मेडल, उत्तम युद्ध सेवा मेडल, अति विशिष्ट सेवा मेडल, युद्ध सेवा मेडल, सेना मेडल और विशिष्ट सेवा मेडल के अलावा और कई प्रशस्तियों से सम्मानित किया गया. सेना में अहम योगदान अपने चार दशक से भी ज़्यादा लंबे सैन्य जीवन में जनरल रावत ने ब्रिगेड कमांडर, जनरल ऑफ़िसर कमांडिंग चीफ़, दक्षिणी कमांड, मिलिट्री ऑपरेशंस डायरेक्टोरेट में जनरल स्टाफ़ ऑफ़िसर ग्रेड जैसे महत्वपूर्ण पदों पर काम किया.  उत्तर-पूर्व में चरमपंथ में कमी के लिए उनके योगदान की सराहना की गई. रिपोर्टों के मुताबिक साल 2015 में म्यामार में घुसकर एनएससीएन-के चरमपंथियों के खिलाफ़ भारतीय सेना की कार्रवाई के लिए भी उन्हें सराहा गया. 2018 के बालाकोट हमले में भी उनकी भूमिका बताई गई. उन्होंने भारत के पूर्व में चीन के साथ लाइन ऑफ़ एक्चुअल कंट्रोल या एलएसी पर तैनात एक इन्फ़ैंट्री बटालियन के अलावा कश्मीर घाटी में एक राष्ट्रीय राइफल्स सेक्टर की कमान संभाली. इसके अलावा रिपब्लिक ऑफ़ कांगो में उन्होंने विभिन्न देशों के सैनिकों की एक ब्रिगेड की भी कमान संभाली. जनरल रावत भारत के उत्तर-पूर्व में कोर कमांडर भी रहे.  जनरल रावत डिफ़ेंस सर्विसेज़ स्टाफ़ कॉलेज (वेलिंगटन, तमिलनाडु) और कमांड एंड जनरल स्टाफ़ कोर्स फ़ोर्ट लीवनवर्थ (अमरीका) के ग्रैजुएट थे.  उन्होंने राष्ट्रीय सुरक्षा और मिलिट्री लीडरशिप पर कई लेख लिखे. उनके पास मैनेजमेंट और कंप्यूटर स्टडीज़ के डिप्लोमा थे. मेरठ के चौधरी चरण सिंह विश्वविद्यालय ने उन्हें मिलिट्री मीडिया स्ट्रैटजिक स्टडीज़ में उनके शोध के लिए उन्हें डॉक्टर ऑफ फ़िलॉसफ़ी से भी सम्मानित किया. थल सेना प्रमुख रहते हुए जनरल बिपिन रावत के कई बयान ख़ासे चर्चा में रहे. जनरल रावत ने 2019 के दिसंबर में नागरिकता संशोधन क़ानून सीएए और नागरिकता रजिस्टर को लेकर एक बयान दिया था जिसका काफ़ी विरोध किया गया था. सीएए और एनआरसी पर देश के कई हिस्सों में जारी विरोध के बीच तब जनरल रावत ने कहा था, "जैसा कि हम देख रहे हैं कि कई विश्वविद्यालय और कॉलेज के छात्र हज़ारों की संख्या में भीड़ का नेतृत्व कर रहे हैं जो हमारे शहरों में हिंसा और आगज़नी कर रहे हैं. ये नेतृत्व नहीं है. नेता वो होता है जो आपकी सही दिशा में ले जाता है और सही सलाह देता है." बयान का विरोध होने के बाद उन्हें कहना पड़ा कि "सेना राजनीति से दूर रहती है. सेना का काम है, जो सरकार है उनके आदेश के अनुसार काम करना." 2019 के सितंबर में कश्मीर को लेकर उन्होंने कहा था कि कश्मीर में संचार व्यवस्था दुरुस्त है. सभी टेलीफ़ोन लाइनें काम कर रही हैं और लोगों को कोई परेशानी नहीं है. उन्होंने कहा था, "जम्मू कश्मीर से संविधान के अनुच्छेद 370 के हटाए जाने के बाद से वहां इंटरनेट और मोबाइल सेवाओं पर पाबंदी लगा दी गई थी. यहां चरणबद्ध तरीके से इंटरनेट पर पाबंदी हटाई जा रही है. बीते कल ही वहां मोबाइल एसएमएस सेवाएं बहाल की गई हैं." 2018 के जून में कश्मीर में मानवाधिकारों के हनन की संयुक्त राष्ट्र की रिपोर्ट की आलोचना करते हुए उन्होंने कहा था, "मुझे नहीं लगता कि हमें इस रिपोर्ट को गंभीरता से लेना चाहिए. इनमें से कई रिपोर्ट दुर्भावना से प्रेरित होती हैं. मानवाधिकारों को लेकर भारतीय सेना का रिकॉर्ड काफ़ी बेहतर है." 2018 फ़रवरी में उन्होंने असम में अवैध प्रवासियों का मुद्दा उठाया और बदरूद्दीन अजमल की पार्टी एआईयूडीएफ़ के लिए कहा, "एआईयूडीएफ़ नाम से एक पार्टी है. आप देखें तो बीजेपी के मुक़ाबले इस पार्टी ने बड़ी तेज़ी से तरक्की की है. अगर हम जनसंघ की बात करें जब उसके मात्र दो सांसद थे और अब वो जहां है, असम में एआईयूडीएफ़ की तरक्क़ी इससे अधिक है." उनके इस बयान की कई हलकों में आलोचना हुई. इससे पहले जनरल बिपिन रावत ने सेनाधिकारी लितुल गोगोई का बचाव किया था जिन पर कश्मीर में तैनाती के दौरान एक व्यक्ति को जीप से बांधकर घुमाने का आरोप था. ये तस्वीरें सामने आने पर सोशल मीडिया में इसकी काफ़ी आलोचना हुई थी. बीएसएफ़ के एक जवान तेज बहादुर यादव ने सोशल मीडिया पर एक पोस्ट डालकर सैनिकों को ख़राब खाना दिए जाने की शिकायत की थी. इसके बाद जनरल रावत ने कहा था कि जवानों को सोशल मीडिया के इस्तेमाल से बचना चाहिए और सीधे मुझसे बात करनी चाहिए. इस वर्ष जुलाई में जनरल रावत ने वायु सेना को लेकर एक बयान दिया था और उसकी भी काफ़ी चर्चा हुई थी. जनरल रावत ने तब एक सम्मेलन में वायु सेना को सशस्त्र बलों की 'सहायक शाखा' कहा और उसकी तुलना तोपखाने और इंजीनियरों से की. उन्होंने कहा था कि वायु सेना के हवाई रक्षा चार्टर के अनुसार संचालन के समय वह थल सेना के सहायक की भूमिका निभाती है. उनके इस बयान पर तत्कालीन वायु सेना प्रमुख एयर चीफ़ मार्शल आरके एस भदौरिया ने प्रतिक्रिया दी थी और कहा था कि वायु सेना की भूमिका केवल सहायक की नहीं होती, और किसी भी एकीकृत युद्ध भूमिका में वायु शक्ति की "बहुत बड़ी भूमिका" होती है. (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
भारत के पहले चीफ़ ऑफ़ डिफ़ेन्स स्टाफ़ (सीडीएस) और पूर्व सेना प्रमुख जनरल बिपिन रावत का एक हेलिकॉप्टर दुर्घटना में निधन हो गया है. बुधवार को तमिलनाडु के कुन्नूर में जनरल रावत और उनकी पत्नी समेत कुल 13 लोगों की मौत हो गई. भारतीय वायु सेना ने बताया है कि इस हेलिकॉप्टर में कुल 14 लोग सवार थे, जिनमें से 13 की मौत हो गई है. जनरल बिपिन रावत को 31 दिसंबर 2019 को भारत का पहला सीडीएस नियुक्त किया गया था और इसके अगले दिन उन्होंने कार्यभार संभाला. प्रधानमंत्री नरेंद्र मोदी ने 15 अगस्त 2019 को लाल किले से दिए अपने भाषण में चीफ़ ऑफ़ डिफ़ेंस (सीडीएस) का पद बनाने की घोषणा की थी. बतौर सीडीएस जनरल रावत की ज़िम्मेदारियों में भारतीय सेना के विभन्न अंगों में तालमेल और सैन्य आधुनिकीकरण जैसी महत्वपूर्ण ज़िम्मेदारियां शामिल थीं. जनरल रावत इससे पहले भारतीय सेना के प्रमुख रह चुके थे. वे 31 दिसंबर 2016 से 1 जनवरी 2017 तक भारत के 26 वें थल सेना प्रमुख रहे. जनरल रावत का जन्म 16 मार्च 1958 को उत्तराखंड के पौड़ी ज़िले में एक सैन्य परिवार में हुआ. उनके पिता सेना में लेफ़्टिनेंट जनरल थे. भारतीय सेना की वेबसाइट पर दी गई जानकारी के अनुसार जनरल रावत 1978 में सेना में शामिल हुए थे. शिमला के सेंट एडवर्ड्स स्कूल से पढ़ाई के बाद उन्होंने खड़कवासला के नेशनल डिफ़ेंस एकेडमी में सैन्य प्रशिक्षण लिया था. देहरादून की इंडियन मिलिट्री एकेडमी से ट्रेनिंग के बाद वे 11वीं गोरखा राइफ़ल्स टुकड़ी की पाँचवीं बटालियन में सेकंड लेफ़्टिनेंट बनाए गए. गोरखा ब्रिगेड से सेना के सर्वोच्च पद पर पहुँचने वाले वो चौथे अफ़सर थे. चार दशक से लंबे सैन्य जीवन में जनरल रावत को सेना में बहादुरी और योगदान के लिए परम विशिष्ट सेवा मेडल, उत्तम युद्ध सेवा मेडल, अति विशिष्ट सेवा मेडल, युद्ध सेवा मेडल, सेना मेडल और विशिष्ट सेवा मेडल के अलावा और कई प्रशस्तियों से सम्मानित किया गया. सेना में अहम योगदान अपने चार दशक से भी ज़्यादा लंबे सैन्य जीवन में जनरल रावत ने ब्रिगेड कमांडर, जनरल ऑफ़िसर कमांडिंग चीफ़, दक्षिणी कमांड, मिलिट्री ऑपरेशंस डायरेक्टोरेट में जनरल स्टाफ़ ऑफ़िसर ग्रेड जैसे महत्वपूर्ण पदों पर काम किया.  उत्तर-पूर्व में चरमपंथ में कमी के लिए उनके योगदान की सराहना की गई. रिपोर्टों के मुताबिक साल 2015 में म्यामार में घुसकर एनएससीएन-के चरमपंथियों के खिलाफ़ भारतीय सेना की कार्रवाई के लिए भी उन्हें सराहा गया. 2018 के बालाकोट हमले में भी उनकी भूमिका बताई गई. उन्होंने भारत के पूर्व में चीन के साथ लाइन ऑफ़ एक्चुअल कंट्रोल या एलएसी पर तैनात एक इन्फ़ैंट्री बटालियन के अलावा कश्मीर घाटी में एक राष्ट्रीय राइफल्स सेक्टर की कमान संभाली. इसके अलावा रिपब्लिक ऑफ़ कांगो में उन्होंने विभिन्न देशों के सैनिकों की एक ब्रिगेड की भी कमान संभाली. जनरल रावत भारत के उत्तर-पूर्व में कोर कमांडर भी रहे.  जनरल रावत डिफ़ेंस सर्विसेज़ स्टाफ़ कॉलेज (वेलिंगटन, तमिलनाडु) और कमांड एंड जनरल स्टाफ़ कोर्स फ़ोर्ट लीवनवर्थ (अमरीका) के ग्रैजुएट थे.  उन्होंने राष्ट्रीय सुरक्षा और मिलिट्री लीडरशिप पर कई लेख लिखे. उनके पास मैनेजमेंट और कंप्यूटर स्टडीज़ के डिप्लोमा थे. मेरठ के चौधरी चरण सिंह विश्वविद्यालय ने उन्हें मिलिट्री मीडिया स्ट्रैटजिक स्टडीज़ में उनके शोध के लिए उन्हें डॉक्टर ऑफ फ़िलॉसफ़ी से भी सम्मानित किया. थल सेना प्रमुख रहते हुए जनरल बिपिन रावत के कई बयान ख़ासे चर्चा में रहे. जनरल रावत ने 2019 के दिसंबर में नागरिकता संशोधन क़ानून सीएए और नागरिकता रजिस्टर को लेकर एक बयान दिया था जिसका काफ़ी विरोध किया गया था. सीएए और एनआरसी पर देश के कई हिस्सों में जारी विरोध के बीच तब जनरल रावत ने कहा था, "जैसा कि हम देख रहे हैं कि कई विश्वविद्यालय और कॉलेज के छात्र हज़ारों की संख्या में भीड़ का नेतृत्व कर रहे हैं जो हमारे शहरों में हिंसा और आगज़नी कर रहे हैं. ये नेतृत्व नहीं है. नेता वो होता है जो आपकी सही दिशा में ले जाता है और सही सलाह देता है." बयान का विरोध होने के बाद उन्हें कहना पड़ा कि "सेना राजनीति से दूर रहती है. सेना का काम है, जो सरकार है उनके आदेश के अनुसार काम करना." 2019 के सितंबर में कश्मीर को लेकर उन्होंने कहा था कि कश्मीर में संचार व्यवस्था दुरुस्त है. सभी टेलीफ़ोन लाइनें काम कर रही हैं और लोगों को कोई परेशानी नहीं है. उन्होंने कहा था, "जम्मू कश्मीर से संविधान के अनुच्छेद 370 के हटाए जाने के बाद से वहां इंटरनेट और मोबाइल सेवाओं पर पाबंदी लगा दी गई थी. यहां चरणबद्ध तरीके से इंटरनेट पर पाबंदी हटाई जा रही है. बीते कल ही वहां मोबाइल एसएमएस सेवाएं बहाल की गई हैं." 2018 के जून में कश्मीर में मानवाधिकारों के हनन की संयुक्त राष्ट्र की रिपोर्ट की आलोचना करते हुए उन्होंने कहा था, "मुझे नहीं लगता कि हमें इस रिपोर्ट को गंभीरता से लेना चाहिए. इनमें से कई रिपोर्ट दुर्भावना से प्रेरित होती हैं. मानवाधिकारों को लेकर भारतीय सेना का रिकॉर्ड काफ़ी बेहतर है." 2018 फ़रवरी में उन्होंने असम में अवैध प्रवासियों का मुद्दा उठाया और बदरूद्दीन अजमल की पार्टी एआईयूडीएफ़ के लिए कहा, "एआईयूडीएफ़ नाम से एक पार्टी है. आप देखें तो बीजेपी के मुक़ाबले इस पार्टी ने बड़ी तेज़ी से तरक्की की है. अगर हम जनसंघ की बात करें जब उसके मात्र दो सांसद थे और अब वो जहां है, असम में एआईयूडीएफ़ की तरक्क़ी इससे अधिक है." उनके इस बयान की कई हलकों में आलोचना हुई. इससे पहले जनरल बिपिन रावत ने सेनाधिकारी लितुल गोगोई का बचाव किया था जिन पर कश्मीर में तैनाती के दौरान एक व्यक्ति को जीप से बांधकर घुमाने का आरोप था. ये तस्वीरें सामने आने पर सोशल मीडिया में इसकी काफ़ी आलोचना हुई थी. बीएसएफ़ के एक जवान तेज बहादुर यादव ने सोशल मीडिया पर एक पोस्ट डालकर सैनिकों को ख़राब खाना दिए जाने की शिकायत की थी. इसके बाद जनरल रावत ने कहा था कि जवानों को सोशल मीडिया के इस्तेमाल से बचना चाहिए और सीधे मुझसे बात करनी चाहिए. इस वर्ष जुलाई में जनरल रावत ने वायु सेना को लेकर एक बयान दिया था और उसकी भी काफ़ी चर्चा हुई थी. जनरल रावत ने तब एक सम्मेलन में वायु सेना को सशस्त्र बलों की 'सहायक शाखा' कहा और उसकी तुलना तोपखाने और इंजीनियरों से की. उन्होंने कहा था कि वायु सेना के हवाई रक्षा चार्टर के अनुसार संचालन के समय वह थल सेना के सहायक की भूमिका निभाती है. उनके इस बयान पर तत्कालीन वायु सेना प्रमुख एयर चीफ़ मार्शल आरके एस भदौरिया ने प्रतिक्रिया दी थी और कहा था कि वायु सेना की भूमिका केवल सहायक की नहीं होती, और किसी भी एकीकृत युद्ध भूमिका में वायु शक्ति की "बहुत बड़ी भूमिका" होती है. (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
देश के पहले चीफ़ ऑफ़ डिफेंस स्टाफ़ जनरल बिपिन रावत का बुधवार को हेलिकॉप्टर हादसे में निधन हो गया. इस हादसे में जनरल रावत की पत्नी मधुलिका रावत की मौत भी हो गई. मधुलिका रावत मध्यप्रदेश के शहडोल की रहने वाली थीं. बिपिन रावत का ससुराल शहडोल था. हादसे की ख़बर मिलते ही शहडोल भी शोक में डूब गया. बताया जा रहा है कि हादसे के बाद से ही परिवार वाले अपनी बेटी और दामाद की जानकारी हासिल करने की कोशिश कर रहे थे तभी उन्हें जनरल रावत और उनकी पत्नी की मौत की ख़बर पता चली. वहीं परिवार के मिली जानकारी में बताया गया है कि जनरल बिपिन रावत की सास ज्योति प्रभा सिंह अभी शहडोल में ही हैं और उन्हें परिवार सहित दिल्ली बुलाया गया है. उनके भाई यशवर्धन सिंह दिल्ली रवाना हो चुके हैं. बिपिन रावत की पत्नी मधुलिका रावत शहडोल के सोहागपुर से थीं. उनके ससुर मृगेंद्र सिंह कांग्रेस पार्टी के विधायक रह चुके हैं लेकिन अब उनका निधन हो चुका है. परिवार का कहना है कि आख़िरी बार बिपिन रावत शहडोल 2012 में आए थे. मधुलिका रावत ने अपनी प्रारंभिक पढ़ाई शहडोल में ही की थी. उसके बाद आगे की पढ़ाई के लिए वे ग्वालियर चली गई थीं जहां पर उन्होंने सिंधिया स्कूल में पढ़ाई की. फिर उन्होंने दिल्ली यूनिवर्सिटी से स्नातक किया.  बिपिन रावत से उनकी शादी 1986 में हुई थी. दोनों की दो बेटियां हैं. इनकी बड़ी बेटी की शादी हो चुकी है जबकि छोटी बेटी अभी पढ़ाई कर रही हैं. मधुलिका रावत अपने दो भाइयों हर्षवर्धन सिंह और यशवर्धन सिंह की इकलौती बहन थीं. वे आर्मी वाइव्स वेलफ़ेयर एसोसिएशन की पूर्व अध्यक्ष भी थीं. इसकी वेबसाइट पर इसे सैन्यकर्मियों की पत्नियों, बच्चे और आश्रितों के लिए काम करने वाला संगठन बताया गया है. आर्मी वाइव्स वेलफेयर एसोसिएशन की स्थापना 1966 में की गई थी और साथ ही यह भी दावा किया गया है कि यह देश के सबसे बड़े एनजीओ में से एक है. वो सेना की विधवाओं, कैंसर रोगियों, विकलांग बच्चों के लिए काम करने वाले सामाजिक अभियानों का हिस्सा भी रहीं. (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
भारत के पहले चीफ़ ऑफ़ डिफ़ेन्स स्टाफ़ (सीडीएस) और पूर्व सेना प्रमुख जनरल बिपिन रावत का एक हेलिकॉप्टर दुर्घटना में निधन हो गया है. बुधवार को तमिलनाडु के कुन्नूर में जनरल रावत और उनकी पत्नी समेत कुल 13 लोगों की मौत हो गई. भारतीय वायु सेना ने बताया है कि इस हेलिकॉप्टर में कुल 14 लोग सवार थे, जिनमें से 13 की मौत हो गई है. जनरल बिपिन रावत को 31 दिसंबर 2019 को भारत का पहला सीडीएस नियुक्त किया गया था और इसके अगले दिन उन्होंने कार्यभार संभाला. प्रधानमंत्री नरेंद्र मोदी ने 15 अगस्त 2019 को लाल किले से दिए अपने भाषण में चीफ़ ऑफ़ डिफ़ेंस (सीडीएस) का पद बनाने की घोषणा की थी. बतौर सीडीएस जनरल रावत की ज़िम्मेदारियों में भारतीय सेना के विभन्न अंगों में तालमेल और सैन्य आधुनिकीकरण जैसी महत्वपूर्ण ज़िम्मेदारियां शामिल थीं. जनरल रावत इससे पहले भारतीय सेना के प्रमुख रह चुके थे. वे 31 दिसंबर 2016 से 1 जनवरी 2017 तक भारत के 26 वें थल सेना प्रमुख रहे. जनरल रावत का जन्म 16 मार्च 1958 को उत्तराखंड के पौड़ी ज़िले में एक सैन्य परिवार में हुआ. उनके पिता सेना में लेफ़्टिनेंट जनरल थे. भारतीय सेना की वेबसाइट पर दी गई जानकारी के अनुसार जनरल रावत 1978 में सेना में शामिल हुए थे. शिमला के सेंट एडवर्ड्स स्कूल से पढ़ाई के बाद उन्होंने खड़कवासला के नेशनल डिफ़ेंस एकेडमी में सैन्य प्रशिक्षण लिया था. देहरादून की इंडियन मिलिट्री एकेडमी से ट्रेनिंग के बाद वे 11वीं गोरखा राइफ़ल्स टुकड़ी की पाँचवीं बटालियन में सेकंड लेफ़्टिनेंट बनाए गए. गोरखा ब्रिगेड से सेना के सर्वोच्च पद पर पहुँचने वाले वो चौथे अफ़सर थे. चार दशक से लंबे सैन्य जीवन में जनरल रावत को सेना में बहादुरी और योगदान के लिए परम विशिष्ट सेवा मेडल, उत्तम युद्ध सेवा मेडल, अति विशिष्ट सेवा मेडल, युद्ध सेवा मेडल, सेना मेडल और विशिष्ट सेवा मेडल के अलावा और कई प्रशस्तियों से सम्मानित किया गया. सेना में अहम योगदान अपने चार दशक से भी ज़्यादा लंबे सैन्य जीवन में जनरल रावत ने ब्रिगेड कमांडर, जनरल ऑफ़िसर कमांडिंग चीफ़, दक्षिणी कमांड, मिलिट्री ऑपरेशंस डायरेक्टोरेट में जनरल स्टाफ़ ऑफ़िसर ग्रेड जैसे महत्वपूर्ण पदों पर काम किया.  उत्तर-पूर्व में चरमपंथ में कमी के लिए उनके योगदान की सराहना की गई. रिपोर्टों के मुताबिक साल 2015 में म्यामार में घुसकर एनएससीएन-के चरमपंथियों के खिलाफ़ भारतीय सेना की कार्रवाई के लिए भी उन्हें सराहा गया. 2018 के बालाकोट हमले में भी उनकी भूमिका बताई गई. उन्होंने भारत के पूर्व में चीन के साथ लाइन ऑफ़ एक्चुअल कंट्रोल या एलएसी पर तैनात एक इन्फ़ैंट्री बटालियन के अलावा कश्मीर घाटी में एक राष्ट्रीय राइफल्स सेक्टर की कमान संभाली. इसके अलावा रिपब्लिक ऑफ़ कांगो में उन्होंने विभिन्न देशों के सैनिकों की एक ब्रिगेड की भी कमान संभाली. जनरल रावत भारत के उत्तर-पूर्व में कोर कमांडर भी रहे.  जनरल रावत डिफ़ेंस सर्विसेज़ स्टाफ़ कॉलेज (वेलिंगटन, तमिलनाडु) और कमांड एंड जनरल स्टाफ़ कोर्स फ़ोर्ट लीवनवर्थ (अमरीका) के ग्रैजुएट थे.  उन्होंने राष्ट्रीय सुरक्षा और मिलिट्री लीडरशिप पर कई लेख लिखे. उनके पास मैनेजमेंट और कंप्यूटर स्टडीज़ के डिप्लोमा थे. मेरठ के चौधरी चरण सिंह विश्वविद्यालय ने उन्हें मिलिट्री मीडिया स्ट्रैटजिक स्टडीज़ में उनके शोध के लिए उन्हें डॉक्टर ऑफ फ़िलॉसफ़ी से भी सम्मानित किया. थल सेना प्रमुख रहते हुए जनरल बिपिन रावत के कई बयान ख़ासे चर्चा में रहे. जनरल रावत ने 2019 के दिसंबर में नागरिकता संशोधन क़ानून सीएए और नागरिकता रजिस्टर को लेकर एक बयान दिया था जिसका काफ़ी विरोध किया गया था. सीएए और एनआरसी पर देश के कई हिस्सों में जारी विरोध के बीच तब जनरल रावत ने कहा था, "जैसा कि हम देख रहे हैं कि कई विश्वविद्यालय और कॉलेज के छात्र हज़ारों की संख्या में भीड़ का नेतृत्व कर रहे हैं जो हमारे शहरों में हिंसा और आगज़नी कर रहे हैं. ये नेतृत्व नहीं है. नेता वो होता है जो आपकी सही दिशा में ले जाता है और सही सलाह देता है." बयान का विरोध होने के बाद उन्हें कहना पड़ा कि "सेना राजनीति से दूर रहती है. सेना का काम है, जो सरकार है उनके आदेश के अनुसार काम करना." 2019 के सितंबर में कश्मीर को लेकर उन्होंने कहा था कि कश्मीर में संचार व्यवस्था दुरुस्त है. सभी टेलीफ़ोन लाइनें काम कर रही हैं और लोगों को कोई परेशानी नहीं है. उन्होंने कहा था, "जम्मू कश्मीर से संविधान के अनुच्छेद 370 के हटाए जाने के बाद से वहां इंटरनेट और मोबाइल सेवाओं पर पाबंदी लगा दी गई थी. यहां चरणबद्ध तरीके से इंटरनेट पर पाबंदी हटाई जा रही है. बीते कल ही वहां मोबाइल एसएमएस सेवाएं बहाल की गई हैं." 2018 के जून में कश्मीर में मानवाधिकारों के हनन की संयुक्त राष्ट्र की रिपोर्ट की आलोचना करते हुए उन्होंने कहा था, "मुझे नहीं लगता कि हमें इस रिपोर्ट को गंभीरता से लेना चाहिए. इनमें से कई रिपोर्ट दुर्भावना से प्रेरित होती हैं. मानवाधिकारों को लेकर भारतीय सेना का रिकॉर्ड काफ़ी बेहतर है." 2018 फ़रवरी में उन्होंने असम में अवैध प्रवासियों का मुद्दा उठाया और बदरूद्दीन अजमल की पार्टी एआईयूडीएफ़ के लिए कहा, "एआईयूडीएफ़ नाम से एक पार्टी है. आप देखें तो बीजेपी के मुक़ाबले इस पार्टी ने बड़ी तेज़ी से तरक्की की है. अगर हम जनसंघ की बात करें जब उसके मात्र दो सांसद थे और अब वो जहां है, असम में एआईयूडीएफ़ की तरक्क़ी इससे अधिक है." उनके इस बयान की कई हलकों में आलोचना हुई. इससे पहले जनरल बिपिन रावत ने सेनाधिकारी लितुल गोगोई का बचाव किया था जिन पर कश्मीर में तैनाती के दौरान एक व्यक्ति को जीप से बांधकर घुमाने का आरोप था. ये तस्वीरें सामने आने पर सोशल मीडिया में इसकी काफ़ी आलोचना हुई थी. बीएसएफ़ के एक जवान तेज बहादुर यादव ने सोशल मीडिया पर एक पोस्ट डालकर सैनिकों को ख़राब खाना दिए जाने की शिकायत की थी. इसके बाद जनरल रावत ने कहा था कि जवानों को सोशल मीडिया के इस्तेमाल से बचना चाहिए और सीधे मुझसे बात करनी चाहिए. इस वर्ष जुलाई में जनरल रावत ने वायु सेना को लेकर एक बयान दिया था और उसकी भी काफ़ी चर्चा हुई थी. जनरल रावत ने तब एक सम्मेलन में वायु सेना को सशस्त्र बलों की 'सहायक शाखा' कहा और उसकी तुलना तोपखाने और इंजीनियरों से की. उन्होंने कहा था कि वायु सेना के हवाई रक्षा चार्टर के अनुसार संचालन के समय वह थल सेना के सहायक की भूमिका निभाती है. उनके इस बयान पर तत्कालीन वायु सेना प्रमुख एयर चीफ़ मार्शल आरके एस भदौरिया ने प्रतिक्रिया दी थी और कहा था कि वायु सेना की भूमिका केवल सहायक की नहीं होती, और किसी भी एकीकृत युद्ध भूमिका में वायु शक्ति की "बहुत बड़ी भूमिका" होती है. (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
चीफ़ डिफेंस ऑफ स्टाफ़ (सीडीएस) जनरल बिपिन रावत का हेलिकॉप्टर क्रैश में निधन हो गया है. वो 63 साल के थे. भारतीय वायु सेना ने ट्वीट कर इसकी पुष्टि कर दी है. एक अन्य ट्वीट में यह भी बताया गया कि हेलिकॉप्टर में सवार 14 में से 13 लोगों की मौत हो गई है. इस हादसे में जनरल रावत की पत्नी मधुलिका रावत की भी मौत हो गई है. वहीं ग्रुप कैप्टन वरुण सिंह इस हादसे में घायल हुए हैं. उनका इलाज वेलिंग्टन स्थित सेना के अस्पताल में चल रहा है. बुधवार (8 दिसंबर, 2021) की सुबह जनरल रावत और उनकी पत्नी समेत सेना के 14 लोगों को लेकर जा रहा भारतीय वायु सेना का एमआई-17वी5 (Mi-17V5) हेलिकॉप्टर तमिलनाडु के कुन्नूर में क्रैश हो गया. हेलिकॉप्टर क्रैश तमिलनाडु के नीलगिरी ज़िले के कुन्नूर में हुआ. हेलिकॉप्टर सुलुर के आर्मी बेस से निकला था. जनरल रावत को लेकर यह हेलिकॉप्टर वेलिंगटन सैन्य ठिकाने की ओर बढ़ रहा था. इसके बाद यह बताया गया कि हेलिकॉप्टर हादसे में कुछ लोगों की मौत हो गई है जबकि कुछ गंभीर रूप से घायल हैं और सेना के अस्पताल में उन्हें ले जाया गया है.  बिपिन रावत और उनकी पत्नी मधुलिका रावत के अलावा हेलिकॉप्टर में ब्रिगेडियर एलएस लिद्दर, लेफ़्टिनेंट कर्नल हरजिंदर सिंह और अन्य अधिकारी मौजूद थे. साथ ही नायक गुरसेवक सिंह, नायक जितेंद्र कुमार, लांस नायक विवेक कुमार, लांस नायक बीसाई तेजा और हवलदार सतपाल भी हेलिकॉप्टर पर मौजूद थे. संसद का शीतकालीन सत्र चल रहा है लिहाजा मीडिया में यह उम्मीद जताई जाने लगी कि सरकार संसद में इस घटना की पूरी जानकारी देगी. हालांकि संसद में इस घटना पर कोई जानकारी नहीं दी गई. हालांकि वायुसेना ने एक बयान जारी कर बताया कि IAF Mi-17V5 में क्रू मेंबर समेत कुल 14 लोग सवार थे. इसके बाद रक्षा मंत्री राजनाथ सिंह सीडीएस बिपिन रावत के घर पहुंचे. कुछ देर बाद केंद्रीय सूचना एवं प्रसारण मंत्री अनुराग ठाकुर ने कैबिनेट ब्रीफ़िंग में कहा कि संबंधित मंत्रालय तमिलनाडु में हुए हेलिकॉप्टर दुर्घटना की जानकारी साझा करेगा. शाम 6.03 बजे वायुसेना ने ट्वीट कर सीडीएस जनरल बिपिन रावत के मौत की पुष्टि कर दी. प्रधानमंत्री नरेंद्र मोदी समेत कई नेताओं, सेना और पूर्व सैन्य अधिकारियों ने जनरल रावत और अन्य लोगों की मौत पर दुख जाहिर किया है. पाकिस्तान सेना और भारत स्थिति अमेरिकी दूतावास ने भी गहरी संवेदना जताई है. प्रधानमंत्री मोदी ने ट्विटर पर लिखा, "मुझे तमिलनाडु में हुए हेलिकॉप्टर क्रैश को लेकर बहुत दुख है जिसमें हमने जनरल बिपिन रावत, उनकी पत्नी और सशस्त्र बलों के दूसरे जवानों को खो दिया. उन्होंने पूरी लगन के साथ भारत की सेवा की. मरने वालों के परिजन के साथ मेरी संवेदनाएं हैं. " जनरल रावत को एक जनवरी, 2020 को देश का पहला चीफ़ डिफेंस ऑफ स्टाफ़ नियुक्त किया गया था.  वायु सेना ने जानकारी दी है कि हादसे के कारणों का पता लगाने के लिए जांच का आदेश दिया गया है. रक्षा मंत्री राजनाथ सिंह ने हेलिकॉप्टर हादसे में मारे गए लोगों के प्रति संवेदना जाहिर की है. उन्होंने ग्रुप कैप्टन वरुण सिंह के जल्दी ठीक होने के लिए प्रार्थना की है. उनका इलाज किया जा रहा है. विदेश मंत्री एस जयशंकर ने जनरल रावत और उनकी पत्नी के निधन पर दुख जताया है. ट्वविटर पर पोस्ट किए अपने संदेश में उन्होंने कहा है कि बीते कुछ सालों में उन्होंने मिलकर काम किया. उन्होंने जनरल रावत की मृत्यु को 'देश का बड़ा नुक़सान' बताया है. गृह मंत्री अमित शाह ने जनरल रावत के निधन पर दुख जाहिर कहते हुए कहा है कि उनके योगदान को 'शब्दों में बयान नहीं किया जा सकता है.' कांग्रेस के पूर्व अध्यक्ष राहुल गांधी ने भी जनरल रावत और उनकी पत्नी के निधन पर दुख जताया है. उन्होंने ट्विटर पर पोस्ट किए संदेश में हादसे में मारे गए दूसरे लोगों के प्रति भी संवेदना जाहिर की है. पाकिस्तान सेना ने भी जनरल रावत के निधन पर दुख जताया है. पाकिस्तान सेना के प्रवक्ता के मुताबिक सेना प्रमुख जनरल क़मर जावेद बाजवा और जरनल नदीम रज़ा ने हेलिकॉप्टर क्रैश में जनरल रावत और उनकी पत्नी की मौत पर दुख जाहिर किया है. (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
चीफ़ ऑफ़ डिफेंस स्टाफ़ जनरल बिपिन रावत का हेलिकॉप्टर क्रैश में निधन हो गया है. तमिलनाडु के कुन्नूर में बुधवार (8 दिसंबर 2021) को हुई इस दुर्घटना में चीफ़ ऑफ़ डिफेंस स्टाफ़ जनरल बिपिन रावत अपनी पत्नी, सेना के उच्च अधिकारियों और अन्य स्टाफ़ के साथ वायुसेना के एक एमआई17वी5 हेलिकॉप्टर में सवार थे.  जनरल रावत बीते वर्ष पहली जनवरी 2020 को देश के पहले चीफ़ ऑफ़ डिफ़ेंस स्टाफ़ नियुक्त किए गए थे. वायु सेना ने जानकारी दी है कि हादसे के कारणों का पता लगाने के लिए जांच का आदेश दिया गया है. यह हादसा वायुसेना के Mi-17V5 हेलिकॉप्टर में हुआ है. इसमें दो इंजन होते हैं. Mi-17V-5 दुनिया के सबसे उन्नत परिवहन (ट्रांसपोर्ट) हेलिकॉप्टरों में से एक है. इसे सैनिकों, हथियारों को ले जाने, फ़ायर सपोर्ट, पेट्रोलिंग और सर्च एवं रेस्क्यू ऑपरेशनों के लिए तैनात किया जाता है. इस हेलिकॉप्टर को समुद्री मौसम और रेगिस्तानी परिस्थितियों में उड़ान के लिए डिज़ाइन किया गया है. वायु सेना इसे बतौर वीआईपी चॉपर इस्तेमाल करती है. भारत में वीवीआईपी उड़ानों में इसका इस्तेमाल किया जाता है. बताया जाता है कि जहां कहीं हवाई पट्टी नहीं होती है, वहां वीआईपी मूवमेंट इसी हेलिकॉप्टर के ज़रिए किया जाता है. हाल ही प्रधानमंत्री नरेंद्र मोदी लद्दाख, केदारनाथ जैसे इलाकों में इसी हेलिकॉप्टर के ज़रिए गए थे. रक्षा मंत्री जैसे वीवीआईपी इसी हेलिकॉप्टर में सुदूर इलाकों में जाते हैं. भारत में इससे पहले भी कई ऐसे हादसे हुए हैं, जिसमें देश के महत्वपूर्ण व्यक्तियों ने अपनी जान गंवाई है. सबसे ज़्यादा विवाद और चर्चा में रहा संजय गांधी के विमान का दुर्घटनाग्रस्त होना. इंदिरा गांधी के छोटे बेटे और राजीव गांधी के भाई संजय गांधी का विमान 23 जून, 1980 को दिल्ली में दुर्घटनाग्रस्त हो गया था. वो अपना विमान ख़ुद उड़ा रहे थे. सितंबर 2001- कांग्रेस के नेता माधवराव सिंधिया का उत्तरप्रदेश के मैनपुरी ज़िले की भोगांव तहसील के समीप मोता में एक विमान हादसे में निधन हो गया था. सिंधिया एक सभा को संबोधित करने के लिए कानपुर जा रहे थे. विमान में उनके साथ छह अन्य लोग सवार थे. इन लोगों को लेकर जिंदल ग्रुप के 10 सीटों वाले एक चार्टर्ड विमान सेस्ना सी 90 ने नई दिल्ली स्थित इंदिरा गांधी अंतरराष्ट्रीय हवाईअड्डे से उड़ान भरी थी. आगरा से 85 किलोमीटर दूर यह विमान दुर्घटनाग्रस्त हो गया और इसमें सवार सभी लोग मारे गए थे.  माधवराव सिंधिया को कांग्रेस के अग्रणी नेताओं में शुमार किया जाता था. उनकी गिनती उन नेताओं में की जाती थी जो युवा थे और लोगों के बीच लोकप्रिय थे. राजनीतिक हल्कों में माना जाता था कि कांग्रेस में उनका भविष्य काफ़ी उज्जवल है. सितंबर 2009- को आंध्र प्रदेश के तत्कालीन मुख्यमंत्री वाइएस राजशेखर रेड्डी तथा चार अन्य लोगों को लेकर एक हेलिकॉप्टर नल्लामाला वन क्षेत्र में लापता हो गया था. सेना की मदद से इस हेलिकॉप्टर की खोज की गई. तीन सितंबर को हेलिकॉप्टर का मलबा कुरनूल से 74 किमी दूर रूद्रकोंडा पहाड़ी के शिखर पर पाया गया था.  अप्रैल 2011- अरुणाचल प्रदेश के मुख्यमंत्री दोरजी खांडू की हेलिकॉप्टर हादसे में मौत हो गई थी. खांडू चार सीटों वाले एक इंजन के पवन हंस हेलिकॉप्टर एएस-बी350-बी3 में सवार थे. उनका हेलिकॉप्टर तवांग से उड़ान भरने के 20 मिनट बाद ही लापता हो गया था. चार दिनों तक उनका हेलिकॉप्टर लापता रहा. पाँचवें दिन खोजी दल को दुर्घटनाग्रस्त हेलिकॉप्टर का मलबा मिला और उसमें सवार पाँचों लोगों के शव भी मिल गए. मार्च 2002- लोकसभा के पूर्व अध्यक्ष जीएमसी बालयोगी की आंध्रप्रदेश के पश्चिमी गोदावरी ज़िले में एक बेल 206 हेलिकॉप्टर के दुर्घटनाग्रस्त होने पर मौत हो गई थी. बेल 206 एक निजी हेलिकॉप्टर था जिसमें बालयोगी, उनके अंगरक्षक और एक सहायक सवार थे. हेलिकॉप्टर के दुर्घटनाग्रस्त होने का कारण उसमें आई तकनीकी खामी को बताया गया था.  अप्रैल 2005- जाने माने इस्पात व्यवसायी और राजनेता ओपी जिंदल एक हवाई हादसे में मारे गए थे. इस हादसे में हरियाणा के पूर्व मुख्यमंत्री बंशीलाल के पुत्र सुरिंदर सिंह और पायलट की भी मौत हो गई थी. यह हेलिकॉप्टर हादसा तब हुआ जब वो चंडीगढ़ से दिल्ली लौट रहे थे. ओपी जिंदल उस समय हरियाणा के ऊर्जा मंत्री थे और देश के अग्रणी उद्योगपतियों में उनकी गिनती होती थी. उस साल फ़ोर्ब्स ने जिंदल को विश्व का 548वां सबसे धनी व्यक्ति बताया था. मई 1973- पूर्व लौह और इस्पात और खान मंत्री मोहन कुमारमंगलम का निधन भी एक विमान हादसे में ही हुआ था. (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
बीते कई दिनों से मीडिया में लगाया जा रहा कयास बुधवार को सच साबित हुआ और रोहित शर्मा भारतीय एकदिवसीय क्रिकेट टीम के कप्तान बना दिए गए हैं. दक्षिण अफ़्रीका दौरे के लिए टेस्ट टीम की घोषणा के साथ ही बीसीसीआई ने रोहित को कप्तान बनाए जाने का एलान भी किया. यानी अब विराट कोहली टी20 के साथ साथ वनडे में भी रोहित शर्मा की कप्तानी में खेलेंगे.  हालांकि दक्षिण अफ़्रीका में टेस्ट टीम की अगुवाई विराट कोहली ही करेंगे और रोहित शर्मा टीम के नए उपकप्तान होंगे. भारतीय चयनकर्ताओं ने दक्षिण अफ़्रीका में खेले जाने वाली तीन टेस्ट मैचों की सिरीज़ के लिए 18 सदस्यीय टीम का एलान किया. चयनकर्ताओं ने टीम की कप्तानी में तो बदलाव नहीं किया लेकिन उपकप्तानी अजिंक्य रहाणे की जगह रोहित शर्मा को दी गई है. रोहित शर्मा को वनडे टीम की कप्तानी सौंपे जाने पर सोशल मीडिया पर कई प्रतिक्रियाएं देखने की मिलीं. क्रिकेट एक्सपर्ट और कमेंटेटर हर्षा भोगले ने लिखा, ''दक्षिण अफ़्रीका के लिए टीम की घोषणा से भी ज़रूरी तथ्य यह है कि रोहित शर्मा अब टी20 और वनडे दोनों में कप्तान होंगे. निश्चित ही यह आगे की ओर 2023 को देखना है.'' बोरिया मजूमदार ने लिखा, "तो यह आधिकारिक हो गया है. अब हमारे पास दो कप्तान हैं. रोहित सफ़ेद गेंद के और विराट कोहली लाल गेंद के. टेस्ट टीम उम्मीदों के अनुरूप है. चोटिल खिलाड़ियों के कारण ये सर्वश्रेष्ठ टीम है. रोहित को बधाई." रोहित शर्मा ने दिसंबर 2017 से अब तक 10 वनडे मैचों में भारतीय टीम की कप्तानी की है. इसमें आठ मुक़ाबले भारत ने जीते हैं जबकि दो में उसे हार का सामना करना पड़ा है. वहीं दिसंबर 2907 से रोहित 22 टी20 मैचों में कप्तान रहे हैं. उनकी कप्तानी में केवल चार मैचों में हार का सामना करना पड़ा जबकि बाकी 18 मैच भारत ने जीते हैं. 26 दिसंबर से शुरू हो रहे तीन टेस्ट मैचों की सिरीज़ के लिए रवींद्र जडेजा, शुभमन गिल, अक्षर पटेल, राहुल चाहर को उनकी विभिन्न चोटों की वजह से टीम में जगह नहीं दी गई हैं. वहीं ऋषभ पंत के साथ साथ रिद्धिमान साहा को भी बतौर विकेटकीपर टीम में शामिल किया गया है.  विराट कोहली (कप्तान), रोहित शर्मा (उपकप्तान), केएल राहुल, मयंक अग्रवाल, चेतेश्वर पुजारा, अजिंक्य रहाणे, श्रेयस अय्यर, हनुमा विहारी, ऋषभ पंत (विकेटकीपर), रिद्धिमान साहा (विकेटकीपर), आर अश्विन, जयंत यादव, ईशांत शर्मा, मोहम्मद शमी, उमेश यादव, जसप्रीत बुमराह, शार्दुल ठाकुर और मोहम्मद सिराज. मंगलवार को दक्षिण अफ़्रीका ने भी इस सिरीज़ के लिए डीन एल्गर की कप्तानी में अपनी 21 सदस्यीय टीम का एलान किया था. चयनकर्ताओं ने इसमें तेज़ गेंदबाज़ सिसंडा मगला और विकेटकीपर बल्लेबाज़ रेयान रिकेल्टन के रूप में दो नए चेहरों को जगह दी है. टेंबा बावुमा उपकप्तान बनाए गए हैं. डीन एल्गर (कप्तान), टेंबा बावुमा (उपकप्तान), क्विंटन डिकॉक (विकेटकीपर), कगीसो रबाडा, सरेल एर्वी, ब्यूरेन हेंड्रिक्स, जॉर्ज लिंडे, केशव महाराज, लुंगी एनगिडी, एडेन मार्करम, वियान मल्डर, एनरिच नॉर्टजे, कीगन पीटरसन, रैसी वैन डर डसन, काइल वेरेने, मार्को जैनसेन, ग्लेंटन स्टरमैन, प्रेनेलैन सुब्रायन, सिसांडा मगाला, रेयान रिकेल्टन (विकेटकीपर), डुएन ओलिविएर. भारत का अफ़्रीकी दौरा 17 दिसंबर से शुरू होने वाला था लेकिन कोविड-19 के नए वेरिएंट ओमिक्रॉन के संभावित ख़तरे को देखते हुए इसे एक हफ़्ते के लिए टाल दिया गया था. अब तीन टेस्ट मैचों की सिरीज़ 26 दिसंबर 2021 से शुरू हो कर 15 जनवरी 2022 तक खेली जाएगी. तीन टेस्ट मैच की सिरीज़ की पहला मैच सेंचुरियन में खेला जाएगा. पहला टेस्टः 26-30 दिसंबर सुपर स्पोर्ट पार्क, सेंचुरियन दूसरा टेस्टः 03-07 जनवरी 2022, इंपीरियल वानडरर्स जोहानेसबर्ग तीसरा टेस्टः 11-15 जनवरी 2022, सिक्स गन ग्रिल न्यूलैंड्स, केपटाउन दोनों देशों के बीच तीन टेस्ट मैच और वनडे सिरीज़ खेली जाएगी. चार मैचों की टी20 सिरीज़ बाद में खेली जाएगी. ये भी पढ़ें:- (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
संयुक्त किसान मोर्चा ने बुधवार की बैठक के बाद बताया कि किसान आंदोलन पर फ़ैसला गुरुवार को होगा. बैठक के बाद एसकेएम के नेताओं ने बताया, "सरकार की ओर से जो ड्राफ़्ट आया था उसे हमने कुछ सुधारों की मांग के साथ उन्हें वापस लौटा दिया था. आज फिर ड्राफ़्ट आया है, उस पर हमारी तरफ़ से सहमति बन गई है. हमने एसकेएम की तरफ़ से उस पर सहमति जता दी है. एक बार सरकार की तरफ़ से आधिकारिक पत्र आ जाए तो हम कल इस पर फ़ैसला लेंगे." किसान नेताओं ने ज़ोर देकर कहा कि "आज जो ड्राफ़्ट आया है उस पर हमारी तरफ़ से सहमति बन गई है. हमने एसकेएम की तरफ़ से उस पर सहमति जता दी है." इससे पहले बुधवार की सुबह संयुक्त किसान मोर्चा की पाँच सदस्यीय कमिटी के सदस्य अशोक धावले ने कहा कि केंद्र ने किसानों को जो प्रस्ताव भेजा है, उसमें कुछ कमियां हैं, जिन्हें सुझावों के साथ सरकार को वापस भेजा गया है.  उन्होंने मांग की है कि केंद्र सरकार पंजाब सरकार की तरह आंदोलन के दौरान जान गंवाने वाले किसानों के परिजनों को मुआवज़ा दे. धावले ने कहा, "सरकार हमसे बातचीत करने को तैयार है, ये सराहनीय है. वह हमें लिखित में दे रही है, जो अच्छी बात है. लेकिन सरकार ने जो हमें प्रस्ताव भेजा था, उसमें कुछ ख़ामियाँ थीं, इसलिए मंगलवार रात, हमने इसे कुछ संशोधनों के साथ वापस भेज दिया और अब उनकी प्रतिक्रिया का इंतज़ार है." "किसान संघ के सदस्यों के साथ एमएसपी पर केंद्रित समिति के गठन की ज़रूरत है. सरकार ने यह भी कहा कि आंदोलन ख़त्म करने के बाद किसानों के ख़िलाफ़ दर्ज मामले वापस ले लिए जाएंगे. ये ग़लत है क्योंकि हम यहां अपनी पसंद से ठंड में नहीं बैठे हैं." मंगलवार को दिल्ली-हरियाणा सीमा पर बैठे किसानों के संगठन संयुक्त किसान मोर्चा ने लंबी बैठक की थी. मीटिंग के बाद किसान नेताओं ने कहा था कि वे बुधवार को दो बजे फिर से बैठक करेंगे. कुछ किसानों ने कहा था कि गृह मंत्रालय के प्रस्ताव की भाषा को ठीक कर दिया जाए तो वे आंदोलन ख़त्म करने को तैयार हैं. भारतीय किसान यूनियन के राकेश टिकैत ने कहा कि सरकार को किसान नेताओं के सामने वार्ता के लिए बैठना चाहिए. एमएसपी गारंटी को क़ानूनी कवच देना, टिकैत के समर्थकों के लिए अब भी एक बड़ा मुद्दा है. देश के दूसरे हिस्सों में हरियाणा और पंजाब की तरह मौजूदा एमसएपी सिस्टम प्रभावी नहीं है. दूसरी तरफ़ गृह मंत्रालय ने अपने प्रस्ताव में एमएसपी गारंटी को लेकर महज़ कमिटी बनाने की बात कही है और इस कमिटी में संयुक्त किसान मोर्चा के लोगों को भी शामिल किया जा सकता है. इस कमिटी में एमएसपी के साथ अन्य मुद्दों पर भी बात होगी. किसानों की मांग है कि आंदोलन ख़त्म होने से पहले किसानों पर लगे मुक़दमे वापस हो जाने चाहिए. ये मुक़दमे उत्तर प्रदेश, हरियाणा और दिल्ली पुलिस के हैं. पंजाब में भारतीय किसान यूनियन के नेता बलबीर सिंह राजेवाल ने कहा, "आंदोलन तभी ख़त्म होगा जब मुक़दमे वापस होंगे और इसमें कोई शर्त नहीं होनी चाहिए."  बीकेयू के दूसरे धड़े का नेतृत्व करने वाले हरियाणा के किसान नेता गुरुनाम सिंह चढूनी ने कहा कि समय सीमा के भीतर किसानों पर दर्ज मुक़दमे वापस होने चाहिए और जिन आंदोलनकारी किसानों की मौत हुई है, उनके परिजनों को आर्थिक मुआवजा भी दिया जाना चाहए. गुरुनाम सिंह ने कहा कि सभी राज्य पंजाब की तर्ज़ पर मुआवज़ा दें. पंजाब ने मृतक किसानों के परिजनों को पाँच-पाँच लाख रुपये का मुआवज़ा दिया है. कृषि क़ानूनों के रद्द होने के बाद भी किसान आंदोलन जारी है. प्रदर्शन कर रहे किसानों का कहना है कि जब तक सरकार हमारी बाक़ी मांगें नहीं मान लेती, आंदोलन जारी रहेगा.  किसान अब भी न्यूनतम समर्थन मूल्य (MSP) की गारंटी का क़ानून और आंदोलन के दौरान मारे गए किसानों को मुआवज़े की मांग कर रहे हैं. किसान संगठन किसानों पर लगे पुलिस केसों को वापस लिए जाने की भी मांग कर रहे हैं.  बीते एक साल से भी अधिक समय से पंजाब, हरियाणा के हज़ारों किसान राजधानी दिल्ली से सटी सीमाओं पर विवादास्पद तीन कृषि क़ानूनों को वापस लेने की मांग पर विरोध प्रदर्शन कर रहे हैं. उन्हें देश भर के किसानों, ख़ास कर यूपी के किसानों का भारी समर्थन मिला. हालांकि इस वर्ष प्रकाश पर्व के मौके पर प्रधानमंत्री नरेंद्र मोदी ने किसानों से माफ़ी मांगते हुए तीनों कृषि क़ानूनों को रद्द करने की घोषणा की और संसद के शीतकालीन सत्र के दौरान सरकार ने तीनों कृषि क़ानूनों को वापस ले लिया. लेकिन कृषि उपज पर न्यूनतम समर्थन मूल्य को क़ानूनी रूप से लागू करने और किसानों पर दर्ज सभी मुक़दमों (धारा 302 और 307 के केस छोड़कर) को वापस लेने की मांग पर किसानों ने दिल्ली की सीमा पर डटे रहने का फ़ैसला किया. इसी संदर्भ में और आंदोलन की आगे की रणनीति तय करने के मक़सद से संयुक्त किसान मोर्चा ने चार दिसंबर को  सिंघु बॉर्डर पर बैठक की. सिंघु बॉर्डर पर हुई इस बैठक में संयुक्त किसान मोर्चा के नेताओं ने एक कमिटी का एलान किया था. किसान नेता राकेश टिकैत ने बताया था कि संयुक्त किसान मोर्चा की ओर से एक पाँच सदस्यीय कमिटी बनाई गई है. उन्होंने कहा, "इस समिति में बलबीर सिंह राजेवाल, शिव कुमार काका, अशोक भावले, युद्धवीर सिंह और गुरुनाम सिंह चढ़ूनी शामिल होंगे." इसी कमिटी के सदस्य अशोक भावले ने बुधवार सुबह मीडिया से बात की थी. इस कमिटी को तमाम अधिकार दिए गए हैं और यही समिति सरकार के पास जाने वाले लोगों के नाम तय करेगी. चार दिसंबर की बैठक में किसान नेता जोगिंदर सिंह उगराहां ने कहा था कि वे सरकार से अपनी बाक़ी बची मांगों पर लिखित आश्वासन चाहते हैं. मीटिंग में किसान नेताओं ने तीन कृषि क़ानूनों को वापस लिए जाने को देश भर के किसानों और मज़दूरों की जीत बताया था और उनके सहयोग के लिए धन्यवाद कहा था. एमएसपी की गारंटी, किसानों पर दर्ज मुक़दमे (धारा 302 और 307 के केस छोड़कर) की वापसी और जान गंवाले वाले किसानों के परिवार को मुआवज़ा दिए जाने की मांग के अलावा बिजली बिल 2020 को रद्द किए जाने और पराली जलाने पर होने वाली कार्रवाई को रोकने की मांग भी किसानों ने की है. (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
लोकसभा के बाद बुधवार को असिस्टेंट रिप्रोडक्टिव टेक्नोलॉजी (रेगुलेशन) बिल 2021 राज्यसभा में भी पारित हो गया है. सरकार का कहना है कि महिलाओं के प्रजनन अधिकारों के सरंक्षण के मकसद से ये बिल लाया गया है.  सरकार के अनुसार भारत में ART सेंटरों की संख्या में बढ़ोतरी हुई है.  ART सेंटर ने जहां इनफ़र्टिलिटी या बांझपन से जूझ रहे लोगों को उम्मीद दी है वहीं कई सामाजिक और वैधानिक सवाल भी उठाए हैं. ART यानी कृत्रिम तकनीक की सहायता से प्रजनन. इसकी सहायता ऐसे दंपति लेते हैं जिन्हें सामान्यतौर पर बच्चा पैदा करने में परेशानियां आती हैं. ART तकनीक में आईवीएफ़, इन्ट्रासाइटोप्लास्मिक स्पर्म इंजेक्शन यानी अण्डाणु में शुक्राणु का इंजेक्शन देकर फ़र्टिलाइज़ करना, शुक्राणु और ओवम (अण्डाणु) से प्रयोगशाला में भ्रूण तैयार करना और महिला के शरीर में इम्पलांट या डालना जैसी प्रक्रिया शामिल है.  वहीं इस बिल को लेकर चर्चा इसलिए भी है कि इसमें LGBTQ या समलैंगिक समुदाय के बारे में नहीं सोचा गया है. इस बिल पर लोकसभा में तीन घंटे तक बहस चली और फिर ये ध्वनि मत से पारित हो गया.  इस बिल पर बोलते हुए केंद्रीय स्वास्थ्य और कल्याण मंत्री डॉक्टर मनसुख मांडविया ने कहा कि इससे पहले ये बिल सिंतबर 14, 2020 में लोकसभा में लाया गया था जिसके बाद इस बिल को स्टेंडिंग कमेटी के पास भेजा गया था. इस बिल पर विचार-विमर्श करने के बाद कमेटी ने सुझाव दिए जिन्हें बिल में शामिल किया गया है. केंद्रीय मंत्री मांडविया ने कहा कि इस बिल के कई पहलू हैं और इसे लाना ज़रूरी था. उनका कहना था, ''इस बिल को लाने की आवश्यकता इसलिए हुई क्योंकि देश में कई ऐसे क्लीनिक चल रहे हैं जिन्हें रेगुलेट करने की ज़रूरत थी क्योंकि कई बार महिला को ओवेरियन स्टीमूलेशन यानी ज़्यादा अण्डाणु बनाने के लिए इंजेक्शन दिए जाते हैं जिससे महिला के स्वास्थ्य पर भी प्रभाव पड़ता है. साथ ही एग रिट्रिवल की प्रक्रिया, आईवीएफ़ और इंट्रायूटरिन या अंतर्गर्भाशयी, इन्सेमनेशन या वीर्य सेचन की प्रक्रिया होती है. वहीं भ्रूण हस्तांतरण और भ्रूण को रखने के लिए बैंकिंग की व्यवस्था होती है. और इन सभी को रेगुलेट करने के लिए ये बिल लाया गया है.   साथ ही उनका कहना था कि महिलाओं के अण्डाणु का व्यावसायिक इस्तेमाल करने की शिकायतें आ रही थीं. उन्होंने आगे संसद में बताया कि एक ऐसा मामला भी आया जिसमें इस तकनीक से 74 साल की महिला ने बच्चे को जन्म दिया, लेकिन ऐसी प्रैक्टिस न हो और ये एक उद्योग का रूप ना ले इसलिए इस बिल को लाना ज़रूरी था. उनका कहना था कि सेक्स सिलेक्शन और गेमेट की मिक्सिंग की ख़बरें आ रही थीं जैसे गोरा बच्चा चाहना आदि, ऐसी चीज़ों को रोकना ज़रूरी है. इस बिल पर डॉक्टर एस एन बसु का कहना है,'' इस क्षेत्र में काम काफ़ी अनियंत्रित तरीके से चल रहा था, ऐसे अनुभव सामने आ रहे थे और कोई दिशानिर्देश नहीं थे. इस बिल को लाना इसलिए भी अहम था ताकि नीतिपरक प्रैक्टिस हो और क्लीनिक सही तरह से काम करें ताकि संतान के इच्छुक माता-पिता, होने वाले बच्चे और समाज को फ़ायदा हो.'' डॉक्टर बसु, आईसीएमआर की विशेषज्ञ निगरानी कमेटी की सदस्य रही हैं जो ART क्लीनिक और बैंक की राष्ट्रीय रजिस्ट्री के लिए बनाई गई थी. इस बिल में कमीशनिंग कपल या इच्छुक माता-पिता और डोनर या दाता के लिए भी कई प्रावधान किए गए हैं. ART की सेवाएं लेने के लिए महिलाओं और पुरुषों के लिए उम्र की सीमा भी तय की गई है. महिलाओं के लिए विवाह की क़ानूनी आयु 18 वर्ष और पुरुष की 21 वर्ष से अधिक होनी चाहिए और दोनों की ही उम्र 55 साल से कम होना ज़रूरी है. वहीं दाता के लिए बिल में कहा गया है कि केवल 21-55 वर्ष की आयु के पुरुष का शुक्राणु लिया जा सकता है और 23-35 वर्ष की महिलाओं से अण्डाणु एकत्र किए जा सकते हैं. एक अण्डाणु दाता विवाहित महिला होगी और उसका कम से कम तीन साल की उम्र का एक जीवित बच्चा होना चाहिए. डोनर केवल एक बार दान दे सकता है और यहां डोनर से सात से ज़्यादा अण्डाणु नहीं लिए जा सकते हैं. इस विधेयक में पहले से मौजूद आनुवंशिक रोगों के लिए भ्रूण जांच का प्रावधान है. साथ ही जांच भ्रूण प्रत्यारोपण से पहले भी की जा सकती है. वकील राधिका थापर फ़र्टिलिटी लॉ केयर नाम का फ़र्म चलाती हैं जो फ़र्टिलिटी, महिला और बच्चों से जुड़े मुद्दों को देखती है.  वे मानती हैं कि इस क़ानून में अच्छाई और ख़ामियां दोनों हैं.  वे बताती हैं, ''ये बिल इनफ़र्टिलिटी पर केंद्रित है लेकिन इसका दायरा बढ़ाया जाना चाहिए जैसे अगर कोई महिला बाद में बच्चा चाहती है तो उसे एग फ़्रीज़ कराने की सुविधा होनी चाहिए या अगर कोई किसी बीमारी से पीड़ित है जैसे कैंसर तो उन्हें अपने एग या स्पर्म को संरक्षित करने का प्रावधान दिया जाना चाहिए. साथ ही अगर सात से ज़्यादा अण्डाणु निकाल लिए जाते हैं तो क्या सज़ा होगी?'' वे आगे कहती हैं जिस तरह से हम देख रहे हैं कि देर से शादी करने का चलन बढ़ा है या लोग देर से बच्चा चाहते हैं तो ऐसे में उनके लिए भी विकल्प खुले रहने चाहिए ताकि वो जब चाहे अभिभावक बन सकें. सरोगेसी में एक दंपति जो नि:संतान हो या बच्चा पैदा करने में अक्षम हो, वे एक दूसरी महिला से मदद लेते हैं जिसे सरोगेट मदर कहा जाता है. ये सरोगेट मदर आईवीएफ़ तकनीक से इस दंपति का बच्चा पैदा करती है. सरोगेसी बिल भी लोकसभा में पारित हो चुका है. सरोगेसी बिल के अनुसार केवल एक शादीशुदा दंपति इसका लाभ ले सकता है. ये ART का ही एक विस्तार है.  वहीं ART में नि:संतान दंपति भी माता-पिता बन सकते हैं लेकिन यहां कोई तीसरा व्यक्ति अण्डाणु या शुक्राणु दान करता है. इसके बाद कमीशनिंग कपल या इच्छुक दंपति को बच्चा हो सकता है. लेकिन यहां उसी महिला के गर्भाशय का इस्तेमाल होता है जो इच्छुक माता-पिता हों.  वहीं  सिंगल वुमेन और भारतीय नागरिक भी ART  का उपयोग कर अभिभावक बन सकते हैं. इस बिल पर चर्चा के दौरान सांसदों ने ये सवाल भी उठाए कि ये बिल सिंगल मेन और LGBTQ कपल से भेदभाव करता है जो अभिभावक बनना चाहते हैं. कांग्रेस के सांसद कार्ति चिदंबरम ने कहा था, ''ऐसे कई लोग हैं जिन्हें बच्चे नहीं हो पा रहे हैं, हम उन्हें वंचित क्यों कर रहे हैं? ये बिल सिंगल मेन, LQBTQ समुदाय के साथ भेदभाव करता है. तकनीक के इस्तेमाल में उनकी पहुंच होनी चाहिए.''  इस पर स्वास्थ्य मंत्री मनसुख मांडविया का कहना था, ''कई सदस्यों ने कहा कि इस बिल में LQBTQ समुदाय को बाहर रखा गया है. ये विषय समाजिक, बच्चों के विकास और मातृत्व से भी जुड़ा हुआ है. हमारा क़ानून भी पुरुष को गोद लेने से प्रतिबंधित करता है. एक सिंगल वुमेन ART का फ़ायदा उठा सकती है और अभिभावक बन सकती है.'' राधिका थापर इस पर सवाल उठाते हुए कहती हैं कि जब भी ऐसे बिल आते हैं तो सरकार का ध्यान हमेशा ग़लत होने या शोषण पर चला जाता है, लेकिन देखा जाना चाहिए कि क़ानून संतुलित हो. वो केंद्रीय मंत्री के तर्क से भी असहमति जताते हुए कहती हैं, ''बच्चा गोद लेने से एक बायोलॉजिकल लिंक नहीं बनता. जहां विज्ञान इतनी तरक़्क़ी कर रहा है तो एक सिंगल पुरुष अपने पेरेंट के अधिकार से क्यों महरूम रहे. एक सिंगल मेल भी अपने शुक्राणु देकर ART का फ़ायदा ले सकता है. इस बिल में कमीशनिंग कपल ही ART की सुविधा ले सकता है, लेकिन इसका दायरा बढ़ाना चाहिए और LQBTQ समुदाय की शादियों को मान्यता दी जानी चाहिए और उन्हें सिविल स्टेटस दिया जाना चाहिए. किसी से भी अभिभावक बनने का अधिकार नहीं छीना जाना चाहिए.'' इधर डॉक्टर एस एन बासु का कहना है कि एक सिंगल महिला ART का फ़ायदा उठा ही सकती है. साथ ही विधवा या ग़ैरशादीशुदा महिला भी इस प्रक्रिया का लाभ उठा सकती है. लेकिन पुरुषों की बात की जाए तो बच्चा गोद लेने के क़ानून में भी कहा गया है कि सिंगल मेल एक बच्ची को गोद नहीं ले सकता है. और वही बात यहां भी लागू की गई है. इस बिल में तीन संस्थाओं के गठन करने का प्रावधान किया गया है जिसमें राष्ट्रीय बोर्ड, राष्ट्रीय रजिस्ट्री और रजिस्ट्रेशन प्राधिकरण शामिल है. राष्ट्रीय बोर्ड सरकार को नीतियों पर सलाह देगा, ART के मानदंडों को निर्धारित करेगा और राज्यों के बोर्ड से समन्वय स्थापित करेगा. राष्ट्रीय रजिस्ट्री ART क्लीनिक और ART बैंक एक केंद्रीय डेटाबेस का रिकॉर्ड रखेगा. रजिस्ट्रेशन प्राधिकरण का काम होगा कि अगर कहीं भी रेगुलेशन का उल्लंघन होता है तो वो जांच करेगा, किसी ART क्लीनिक को लाइसेंस देने या रद्द करने और बिल में मौजूदा प्रावधानों में संशोधन करने की सलाह देगा. बच्चे के अधिकारइस बिल में ये प्रावधान किया गया कि ART से पैदा हुए बच्चे को कमीशनिंग दंपति यानि इच्छुक माता-पिता जैविक बच्चा मानेंगे और इसमें बच्चे को बायोलॉजिकल बच्चे को उपलब्ध होने वाले सभी अधिकार और विशेषाधिकार दिया जाना शामिल है. एक डोनर का बच्चे पर कोई अधिकार नहीं होगा और ART से पैदा होने वाले सभी पक्षों की लिखित सहमति के बिना प्रक्रिया पूरी नहीं होगी. यहां अण्डाणु देने वाले पक्ष को कमीशनिंग दंपति बीमा कवरेज भी देगा. ART के माध्यम से पैदा हुए बच्चे छोड़ना या उसका शोषण करना, मानव भ्रूण को बेचना-खरीदना, व्यापार या आयात करना, मानव भ्रूण को नर या जानवर में तब्दील करना अपराध की श्रेणी में आएगा. इन अपराधों के लिए अलग-अलग सज़ा का प्रावधान किया गया है जिसमें  5 से 10 लाख रुपए के बीच जुर्माना, 8 से 12 साल की सज़ा और 10-20 लाख रुपए का जुर्माना देना शामिल है. ये भी पढ़ें:- गर्भपात को लेकर सरकार क्या नए प्रावधान ला रही है आयरलैंड में गर्भपात क़ानून बदलने का इंडिया कनेक्शन (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
