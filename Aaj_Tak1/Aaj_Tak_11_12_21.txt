एक्ट्रेस पूजा बेदी की बेटी अलाया फर्नीचरवाला बॉलीवुड में पांव जमाने की कोशिश कर रही हैं. एक्ट्रेस की फैन फॉलोइंग पहले से ही काफी ज्यादा है. अभी उन्हें इंडस्ट्री में बहुत ज्यादा समय नहीं हुआ है और वे धीरे-धीरे दर्शकों के दिलों में जगह बनाने की कोशिश कर रही हैं. एक्ट्रेस की फैन फॉलोइंग सोशल मीडिया पर तो तगड़ी है. एक्ट्रेस अब भले ही बीच बेबी बन गई हैं और समंदर किनारे फोटोशूट कराती नजर आती हैं, मगर एक समय ऐसा भी था जब अलाया को गहरे पानी से डर लगता था. हाल ही में सोशल मीडिया पर उन्होंने इस बात का खुलासा किया है. अलाया को लगता है पानी से डर एक्ट्रेस ने इंस्टाग्राम पर एक वीडियो शेयर किया है और अपने इस फीयर के बारे में बताया है. एक्ट्रेस ने लिखा- बहुत सारे लोगों को नहीं पता होगा मगर ये सच्चाई है कि एक अच्छी स्विमर होने के बाद भी मुझे पानी से बहुत डर लगता है. जब मैं मालदीव गई तो मैंने ये प्रण कर लिया था कि मैं इस बार अपने इस डर पर काबू पाकर रहूंगी. मैंने कभी नहीं देखा था कि पानी के अंदर जीवन कैसा होता है. मैंने डिसाइड कर लिया कि मैं एक बार तो ऐसा करूंगी ही. तो पानी में एंट्री के दौरान का मेरा पहला रिएक्शन कुछ ऐसा था. आप लोग भी एंजॉय करिए.   A post shared by ALAYA F (@alayaf) आगे अलाया ने ये भी कहा कि- मैं आपको बताना चाहती हूं कि मैंने अपने डर पर जीत पाई. मैं अंदर गई और उस समय तक मैंने स्विमिंग का मजा लिया जब तक कि हमने एक शार्क को नहीं देख लिया. जब मुझे एक शार्क दिखी उसके बाद मैंने तुरंत पानी से बाहर निकलने का फैसला लिया. मैंने कहा अब एक दिन के लिए इतना काफी है. बता दें कि वीडियो में अलाया ब्लू बिकिनी में नजर आ रही हैं और पानी में एंटर करने से पहले जरा घबराई हुई भी दिख रही हैं. Vicky Kaushal Katrina Kaif Haldi Ceremony: कटरीना ने विक्की को जमकर लगाई हल्दी, खुशियों से भरी हैं सेरेमनी की फोटोज कार्तिक संग नजर आएंगी अलाया वर्क फ्रंट की बात करें तो अलाया F के पास मौजूदा समय में कुछ फिल्में हैं. वे यू टर्न फिल्म में नजर आएंगी और कार्तिक आर्यन संग 'Freddy' फिल्म का भी हिस्सा हैं. इसके अलावा वे अनुराग कश्यप के साथ भी एक प्रोजेक्ट पर काम कर रही हैं.
पाकिस्तान क्रिकेट बोर्ड (PCB) के लिए अचानक से एक खतरे की घंटी बज गई है. दरअसल, इन दिनों वेस्टइंडीज क्रिकेट टीम पाकिस्तान दौरे पर पहुंची है. यहां उसे 13 दिसंबर से टी-20 और वनडे की सीरीज खेलनी है. उससे ठीक पहले ही वेस्टइंडीज के 3 खिलाड़ी समेत 4 लोग कोरोना पॉजिटिव आ गए हैं. ऐसे में अब सीरीज पर संकट के बादल मंडराने लगे हैं. यह जानकारी वेस्टइंडीज क्रिकेट के सीईओ जॉनी ग्रेव ने दी. उन्होंने बताया कि वेस्टइंडीज टीम में शामिल रहे तीन प्लेयर शेल्डन कॉटरेल, रोस्टन चेज और काइले मेयर्स पॉजिटिव पाए गए हैं. उनके अलावा एक गैर-कोचिंग स्टाफ भी संक्रमित हुए. रिपोर्ट के बाद तीनों खिलाड़ियों को टी-20 सीरीज से बाहर कर आइसोलेट कर दिया है. शेड्यूल के मुताबिक होगी सीरीज जॉनी ग्रेव ने कहा कि टीम पर कोई खतरा नहीं है. ऐसे में दौरा जारी रहेगा. उन्होंने कहा कि पाकिस्तान आने के बाद प्रोटोकॉल के तहत कोरोना टेस्ट किया गया था, जिसमें 4 लोग पॉजिटिव आए हैं. सभी को आइसोलेशन में रखा गया है. सीरीज पर कोई दिक्कत नहीं आएगी, क्योंकि बाकी खिलाड़ियों का टेस्ट निगेटिव आया है. दूसरा टेस्ट कराची पहुंचने के बाद हुआ, उसमें भी बाकी सभी प्लेयर निगेटिव आए हैं. दौरा रद्द नहीं होगा उन्होंने कहा कि कोरोना संक्रमण के कारण दौरा रद्द होना मुश्किल है. कारण यह भी है कि हमारे ज्यादातर खिलाड़ी सीपीएल के समय से ही बायो-बबल में रह रहे हैं. सिर्फ यह तीन प्लेयर ही संक्रमित हुए, जो दुखद है. इससे हमारे तैयारियों पर असर नहीं पड़ेगा. 13 दिसंबर को होने वाले पहले मैच की तैयारी को लेकर टीम प्रैक्टिस के लिए भी उतरेगी. तीनों संक्रमित प्लेयर्स को फुल वैक्सीन लगाई गई है. उनमें अब तक कोई लक्षण भी नहीं दिखाई दिए. Chase, Cottrell and Mayers unavailable for T20I Series in Pakistan after COVID-19 positive tests | Read More: https://t.co/bYHZ27FrrL  पाकिस्तान के लिए जरूरी है यह सीरीज पाकिस्तान दौरे पर वेस्टइंडीज टीम को यहां 3 टी-20 और इतने ही वनडे की सीरीज खेलना है. सभी मैच कराची में खेले जाएंगे. दौरे का आगाज टी-20 सीरीज से होगा. तीनों मैच 13, 14 और 16 दिसंबर को खेले जाएंगे. इसके बाद तीन वनडे 18, 20 और 22 दिसंबर को होंगे. पाकिस्तानी के लिए ये सीरीज बेहद जरूरी है, क्योंकि इसी साल सितंबर में न्यूजीलैंड और इंग्लैंड टीम ने दौरा रद्द कर दिया था, जिससे पाकिस्तान बोर्ड को बड़ा झटका लगा था. न्यूजीलैंड टीम तो पाकिस्तान आकर सिक्योरिटी कारण से बिना कोई मैच खेले लौट गई थी. जबकि इंग्लैंड ने आने से मना कर दिया था.  
राजद नेता तेजस्वी यादव (Tejashwi Yadav) ने पिछले दिनों अपनी कॉलेज की दोस्त रेचेल (अब राजेश्वरी यादव) से दिल्ली में शादी की थी. अब वे अपनी दुल्हन रेचल के साथ पटना आने वाले हैं. उससे पहले 10 सर्कुलर रोड राबड़ी आवास में तैयारी जोर-शोर से चल रही है. जानकारी के अनुसार, सुबह से शाम तक 10 सर्कुलर रोड के राबड़ी आवास पर रोड रोलर और जेसीबी से काम चल रहा है. खबर है कि अंदर एक सुंदर बाग बनाया जा रहा है, जिसमें उनकी बहू सुबह-सुबह घूमने वाली हैं. तेजस्वी और रेचेल की शादी 9 दिसंबर को दिल्ली में हुई थी, जिसमें लालू फैमिली समेत परिवार के बेहद करीबी रिश्तेदार ही शामिल हुए थे. तेजस्वी यादव पटना पहुंच रहे हैं. वे यहां एक रिसेप्शन दे सकते हैं.  आरजेडी के किसी भी नेता को नहीं किया गया था आमंत्रित बिहार के राजद नेता तेजस्वी यादव (Tejashwi Yadav) ने बेहद गुपचुप तरीके से दिल्ली में शादी कर ली थी. अब उनकी पार्टी के नेता और कार्यकर्ता तेजस्वी और उनकी दुल्हन को आशीर्वाद देने के लिए इंतजार कर रहे हैं. बता दें कि तेजस्वी यादव ने अपने पार्टी के कई वरिष्ठ नेताओं को संदेश भेजा था कि वो जल्दी ही पटना आकर उनका आशीर्वाद लेंगे. तेजस्वी की शादी में आरजेडी के किसी भी नेता को आमंत्रित नहीं किया गया था. अब वे अपने वादे के अनुसार दुल्हन राजेश्वरी यादव के साथ पटना पहुंच रहे हैं. 14 दिसंबर से शुरू होने वाला है खरमास का महीना  कहा जा रहा था कि 14 दिसंबर से खरमास का महीना शुरू हो रहा है. हिंदू रीति रिवाज से इसमें शुभ कार्य नहीं होते. ऐसे में तेजस्वी अपनी दुल्हन रेचेल और बहन मीसा भारती के साथ पटना पहुंचेंगे. तेजस्वी ने अपनी पुरानी दोस्त रेचेल से शादी की है. दोनों की दोस्ती डीपीएस आरकेपुरम में पढ़ाई के दौरान हुई थी. ये दोस्ती तेजस्वी के स्कूल छोड़ने के बाद भी जारी रही. तेजस्वी यादव (Tejashwi Yadav) 3 दिसंबर को बिहार विधानसभा का शीतकालीन सत्र अटेंड कर दिल्ली पहुंचे थे. उन्होंने कहा था कि दो-तीन दिनों में पटना लौटेंगे, लेकिन किसी को ये पता नहीं था कि वे अकेले नहीं, बल्कि अपनी दुल्हन के साथ लौटेंगे. पटना लौटीं राबड़ी देवी नेता प्रतिपक्ष तेजस्वी यादव की 9 दिसंबर को दिल्ली में हुई शादी के बाद शनिवार देर रात उनकी मां और पूर्व मुख्यमंत्री राबड़ी देवी पटना पहुंचीं. पटना पहुंचने के बाद पत्रकारों से बातचीत करते हुए राबड़ी देवी ने कहा कि जल्द ही सबको तेजस्वी और रेचल की शादी की मिठाई खिलाई जाएगी. राबड़ी देवी के पटना पहुंचने के बाद इस बात की अटकलें लगाई जा रही है कि रविवार शाम को तेजस्वी यादव अपनी नई नवेली दुल्हन के साथ पटना आ सकते हैं. क्या बोले लालू के करीबी भोला यादव? इस बीच आरजेडी सुप्रीमो लालू प्रसाद के बेहद करीबी नेता भोला यादव ने स्पष्ट किया है कि 14 दिसंबर से खरमास का महीना शुरू हो रहा है, इसी वजह से तेजस्वी और उनकी पत्नी अब खरमास की समाप्ति के बाद ही पटना आएंगे. उन्होंने कहा कि 14 जनवरी को खरमास की समाप्ति के बाद तेजस्वी यादव अपनी दुल्हन के साथ पटना आएंगे और बिहार के लोगों के लिए बहू भोज का आयोजन किया जाएगा. उन्होंने कहा, 'खरमास के बाद तेजस्वी और रेचल की शादी का रिसेप्शन दिया जाएगा. खरमास से पहले तेजस्वी और रेचल के पटना आने की संभावना नहीं है. खरमास के बाद ही दोनों आएंगे और बहू भोज दिया जाएगा'. दूसरी तरफ भोला यादव लालू प्रसाद के साले साधु यादव पर भी जमकर बरसे, जो तेजस्वी की शादी के बाद अभद्र और अमर्यादित रूप से हमला कर रहे हैं. भोला यादव ने बताया, 'साधु यादव जो शादी को लेकर बयान दे रहे हैं, वैसी बातों को बिहार की जनता कभी स्वीकार नहीं करती है. ऐसे बयान पर किसी प्रकार की टीका टिप्पणी करना सही नहीं है. साधु यादव अमर्यादित और सीमा से बाहर जाकर बातें कर रहे हैं. बिहार की जनता ऐसे लोगों को कभी माफ नहीं करेगी. तेजस्वी की पत्नी अब ना केवल लालू परिवार, बल्कि समाज की बहू है.' इनपुट: सुजीत गुप्ता
सर्दियों का मौसम अपने साथ सेहत को फायदा पहुंचाने वाले सुपरफूड लेकर आता है. इन्हीं सेहतमंद चीजें में से एक है शकरकंद. ये ना सिर्फ स्वाद में बेहतरीन होती है, बल्कि इसमें शरीर को फायदा पहुंचाने वाले पोषक तत्व भी होते हैं. यह इंस्टैंट एनेर्जी का पावर बूस्टर है और इसे खाने से शरीर भी गर्म रहता है. आइए आपको सर्दियों में शकरकंद खाने के फायदे बताते हैं. 1. शकरकंद में कैलोरी और स्टार्च की सामान्य मात्रा होती है. वहीं, सैचुरेटेड फैट और कोलेस्ट्रॉल की मात्रा इसमें न के बराबर रहती है. इसमें फाइबर, एंटी-ऑक्सीडेंट्स, विटामिन और लवण भरपूर मात्रा में पाए जाते हैं. 2. शकरकंद में विटामिन बी6 भी पाया जाता है, जो शरीर में होमोसिस्टीन नाम के अमीनो एसिड के स्तर को कम करने में सहायक होता है. अमीनो एसिड की मात्रा बढ़ने पर बीमारियों का खतरा भी बढ़ जाता है. 3. शकरकंद विटामिन डी का एक बहुत अच्छा सोर्स है. यह विटामिन दांतों, हड्ड‍ियों, त्वचा और नसों की ग्रोथ व मजबूती के लिए आवश्यक होता है. 4. शकरकंद में भरपूर मात्रा में आयरन होता है. आयरन की कमी से हमारे शरीर में एनर्जी नहीं रहती है, रोग प्रतिरोधक क्षमता प्रभावित होती है और ब्लड सेल्स का निर्माण भी ठीक से नहीं होता है. शकरकंद आयरन की कमी को दूर करने में मददगार है. 5. शकरकंद में कैरोटीनॉयड नामक तत्व पाया जाता है जो ब्लड शुगर को नियंत्रित करता है. वहीं इसमें मौजूद विटामिन बी6 डायबिटिक हार्ट डिजीज में भी फायदेमंद होता है. 6. शकरकंद विटामिन ए का बहुत अच्छा माध्यम है. इसके सेवन से शरीर की 90 प्रतिशत तक विटामिन ए की पूर्ति हो जाती है. 7. शकरकंद पोटैशियम का एक बहुत अच्छा माध्यम है. यह नर्वस सिस्टम की सक्रियता को सही बनाए रखने के लिए आवश्यक है. साथ ही किडनी को भी स्वस्थ रखने में महत्वपूर्ण योगदान देता है.  
Shri Ramayan Yatra: इंडियन रेलवे कैटरिंग एंड टूरिज्म कॉर्पोरेशन (IRCTC) की ओर से देखो अपना देश योजना के तहत रामायण सर्किट यात्रा (Ramayan Yatra) के नाम से एक AC डीलक्स टूरिस्ट ट्रेन (Tourist Train) चलाई जा रही है. रामायण सर्किट यात्रा की दूसरी ट्रिप 12 दिसंबर से शुरू है. देखो अपना देश (Dekho Apna Desh) डीलक्स AC टूरिस्ट ट्रेन श्री रामायण यात्रा (Shri Ramayan Yatra) को एक नया ठहराव भी दिया गया है. अब यह स्पेशल ट्रेन तेलंगाना के भद्राचलम भी जाएगी. जहां पर्यटक सीता रामचंद्र स्वामी मंदिर और अंजनैय स्वामी मंदिर की यात्रा करेंगे. खास बात यह है कि इसके लिए आईआरसीटीसी ने किसी तरह का अतिरिक्त शुल्क निर्धारित नहीं किया है, यानी जो शुल्क पहले से इस टूर के लिए निर्धारित है उसी शुल्क में भद्राचलम की भी यात्रा कराई जाएगी. भद्राचलम के दर्शन भी कराएगी ये ट्रेन
दरअसल, आईआरसीटीसी ने कोरोना की दूसरी लहर सुस्त होने के बाद देखो अपना देश योजना के तहत श्री रामायण सर्किट यात्रा की शुरुआत की थी. यह डीलक्स एसी ट्रेन 7 नवंबर, 2021 को दिल्ली सफदरजंग रेलवे स्टेशन से 17 दिन के सफर पर रवाना हुई थी. इस यात्रा के लिए फर्स्ट एसी का किराया 102095 रुपये तथा सेकेंड एसी के लिए 82950 रुपये प्रति व्यक्ति निर्धारित है. 12 दिसंबर से शुरू हो रहे इस ट्रेन के दूसरे ट्रिप में दक्षिण की अयोध्या के नाम से मशहूर शहर, तेलंगाना राज्य के खम्मम जिले में स्थित भद्राचलम को भी जोड़ा गया है. भद्राचलम में पर्यटकों के लिए सीता रामचंद्र स्वामी मंदिर और अंजनेय स्वामी मंदिर की यात्रा मुख्य आकर्षण का केंद्र है.  मशहूर हैं भद्राचलम के ये मंदिर
कहा जाता है कि भद्राचलम में भगवान राम द्वारा वनवास की अवधि के दौरान अपने प्रवास के लिए इस स्थान का प्रयोग किया था. यहां के प्रसिद्ध सीता रामचंद्र स्वामी मंदिर और अंजनेय स्वामी मंदिर "भद्राचलम" के प्रमुख भ्रमण केंद्र हैं. रामायण यात्रा में होंगे इन धार्मिक स्थलों के दर्शन 
IRCTC के अनुसार, पर्यटकों की मांग को देखते हुए श्री रामायण यात्रा को 12 दिसंबर, 2021 को फिर से चलाने का निर्णय लिया गया है. यह ट्रेन अयोध्या से पर्यटकों को श्री राम जन्मभूमि मंदिर और हनुमान मंदिर के अलावा नंदीग्राम में भारत मंदिर के दर्शन कराने के बाद बिहार में सीता जी के जन्मस्थान सीतामढ़ी जाएगी. इसके बाद जनकपुर (नेपाल) में राम-जानकी मंदिर के दर्शन सड़क मार्ग से होंगे. सीतामढ़ी के बाद ट्रेन वाराणसी जाएगी और पर्यटक सड़क मार्ग से वाराणसी, प्रयाग, श्रृंगवेरपुर और चित्रकूट के मंदिरों में दर्शन करेंगे. रामेश्वरम से 17वें दिन वापस दिल्ली लौटेगी ट्रेन 
दर्शन करने वाले यात्रियों के लिए वाराणसी, प्रयाग और चित्रकूट में रात्रि विश्राम की व्यवस्था भी की जाएगी. ट्रेन का अगला पड़ाव नासिक होगा. जिसमें त्रयंबकेश्वर मंदिर और पंचवटी के दर्शन शामिल होंगे. नासिक के बाद अगला गंतव्य हम्पी होगा जो प्राचीन कृषिकिंधा शहर है. यहां श्री हनुमान जन्म स्थान का मंदिर और अन्य विरासत और धार्मिक स्थलों को कवर किया जाएगा. 16वें दिन रामेश्वरम से दिल्ली लौटते समय यात्रा के अंतिम चरण में "भद्राचलम" को जोड़ा गया है. रामेश्वरम इस ट्रेन यात्रा का अंतिम गंतव्य होगा. जिसके बाद ट्रेन अपनी यात्रा के 17वें दिन दिल्ली लौटेगी. इस पूरे यात्रा में पर्यटक 7500 किलोमीटर से ज्यादा का सफर तय करेंगे.  
न्यूजीलैंड में एक व्यक्ति ने महज 24 घंटे के अंदर कोरोना की 10 बार वैक्सीन लगवा ली, जिसके बाद अब स्वास्थ्य मंत्रालय ने जांच के आदेश दिए हैं. माना जा रहा है कि इसके लिए उस व्यक्ति ने एक दिन में ही कई टीकाकरण केंद्रों का दौरा किया और उसे हर डोज के लिए पैसा दिया गया था. न्यूजीलैंड में स्वास्थ्य मंत्रालय के कोविड-19 वैक्सीन और टीकाकरण कार्यक्रम के समूह प्रबंधक एस्ट्रिड कोर्ननीफ ने कहा, 'मंत्रालय को इस बात की जानकारी मिली है, हम इस मामले को बहुत गंभीरता से ले रहे हैं.'  उन्होंने कहा, हम इस स्थिति को लेकर बहुत चिंतित हैं और उपयुक्त एजेंसियों के साथ काम कर रहे हैं. यदि आप किसी ऐसे व्यक्ति के बारे में जानते हैं जिसने टीके की अधिक खुराक ली है, तो उन्हें जल्द से जल्द डॉक्टर से मिलकर ​​सलाह लेनी चाहिए. हालांकि उन्होंने कहा कि मंत्रालय इस बात की पुष्टि नहीं करेगा कि घटना कहां हुई है. इस मामले को लेकर टीकाकरण सलाहकार केंद्र की चिकित्सा निदेशक और ऑकलैंड विश्वविद्यालय की प्रोफेसर निक्की टर्नर ने कहा कि एक दिन में इतने सारे टीके लेने का कोई डेटा मौजूद नहीं था. उन्होंने कहा, जिस टीके का हम इस्तेमाल कर रहे हैं, उसे शुरुआती ​​​​डेटा के आधार पर डिजाइन किया गया है. यह मानव शरीर में अच्छी प्रतिरक्षा प्रतिक्रिया देने और लोगों को सुरक्षित रखने का काम करता है. हम जानते हैं कि वैक्सीन के कई डोज लेने का दुष्प्रभाव अधिक है. निक्की टर्नर ने कहा, 'यह निश्चित रूप से सही नहीं है. हमारे पास इस बात का कोई सबूत नहीं है कि इस टीके की ज्यादा मात्रा लेने के बाद किसी व्यक्ति को किस प्रकार के दुष्प्रभाव का सामना करना होगा. यह सुरक्षित काम नहीं है, इस हरकत ने उस व्यक्ति को जोखिम में डाल दिया है.' एक रिपोर्ट में पहले ही चेतावनी दी गई थी कि लोग दूसरों के पहचान पत्र का फायदा उठाकर कई बार कोविड-19 टीकाकरण करवा सकते हैं. स्वास्थ्य मंत्रालय के प्रवक्ता ने उस वक्त कहा था कि कोविड-19 वैक्सीन और टीकाकरण कार्यक्रम के कर्मचारियों ने पुलिस को इसकी सूचना दी थी. ये भी पढ़ें:  
देश में एक बार फिर कोरोना संक्रमण की बढ़ती रफ्तार को लेकर केंद्र सरकार ने 10 प्रतिशत से अधिक पॉजिटिविटी वाले 8 जिलों पर कड़ी नजर रखने और संक्रमण को फैलने से रोकने के लिए इंतजाम करने का आदेश दिया है.   केंद्रीय स्वास्थ्य सचिव राजेश भूषण ने इसके लिए राज्यों और केंद्र शासित प्रदेशों के अधिकारियों को चिट्ठी लिखी है. उन्होंने उसमें कहा है कि केरल, मिजोरम, अरुणाचल प्रदेश, पुडुचेरी, मणिपुर, पश्चिम बंगाल और नगालैंड के 19 जिलों में पिछले दो सप्ताह में पांच से 10 प्रतिशत के बीच पॉजिटिविटी रेट दर्ज की गई है. चिट्ठी में कहा गया है कि पिछले दो हफ्तों में मिजोरम, केरल और सिक्किम के आठ जिलों में कोविड-19 संक्रमण दर 10 प्रतिशत से अधिक रही है. भूषण ने पत्र में लिखा है, 'इन 27 जिलों पर बहुत बारीकी से नजर रखने की जरूरत है.' उन्होंने कहा कि इस संदर्भ में, राज्यों और केंद्र शासित प्रदेशों के लिए यह अनिवार्य है कि वे नए COVID-19 मामलों में रोकथाम के लिए जिला स्तर पर उपायों के साथ स्थिति पर कड़ी नजर रखें. चिट्ठी के जरिए अधिकारियों को संक्रमण को फैलने से रोकने के लिए 10 प्रतिशत या उससे ज्यादा पॉजिटिविटी वाले क्षेत्र में रात्रि कर्फ्यू, लोगों को आपस में मिलने से प्रतिबंधित करना, सामाजिक, राजनीतिक, खेल जैसे कार्यक्रम पर पूरी तरह रोक जैसे उपाय भी सुझाए गए हैं. मनोरंजन, अकादमिक, सांस्कृतिक, धार्मिक, त्योहार  विवाह और अंतिम संस्कार में  लोगों की संख्या में भी कटौती करने को कहा गया है. ये भी पढ़ें:  
महाराष्ट्र के जलगांव में एक लड़की ने ये साबित कर दिया कि बेटियां इस दुनिया में सबसे ज्यादा प्रेम अपने पिता से ही करती है. यही वजह है कि कोरोना से पिता के देहांत के बाद उस युवती ने अपनी शादी में पिता का पुतला बनवाया और फिर उसके सामने विवाह बंधन में बंधी. जलगांव जिले के पाचोरा मे प्रियंका की शादी अब लोगों के बीच चर्चा का विषय है. दरअसल प्रियंका ने अपने दिवंगत पिता भागवत पाटिल के पुतले के सामने शादी की सभी रस्में पूरी की और ऐसा लगा रहा था कि पिता सामने बैठकर उसे आशीर्वाद दे रहे हैं. इसके लिए प्रियंका ने शादी समारोह से पहले ही पिता का पुतला बनवा लिया था. प्रियंका ने पुतले को साक्षी मानकर सात फेरे लिए और नए जीवन की शुरुआत की. प्रियंका के पिता भागवत पाटिल पूर्व सैनिक थे और कोरोना की वजह से उनका देहांत हो गया था. शादी में प्रियंका को पिता की कमी महसूस ना हो, इसलिए उसने पुतला बनवाने का फैसला लिया था. दिवंगत भागवत पाटिल की चार बेटियां हैं. वो खुद बड़े धूम-धाम से दो बेटियों की शादी कर चुके थे और तीसरी बेटी की शादी करने वाले थे, लेकिन उससे पहले कोरोना की वजह से उनकी जान चली गई. शादी में आए रिश्तेदार भी पिता के लिए बेटी का प्रेम देखकर भावुक हो गए. पिता के पुतले को लेकर कहा, ये सिर्फ पुतला नहीं है, मेरे पापा हैं. प्रियंका ने ये पुतला सिलिकॉन से बनवाया था जो दूर से देखने पर बिल्कुल ऐसा लगता था जैसे कोई शख्स सोफे पर बैठा हुआ है. दुल्हन के पिता के पुतले को देखकर बारातियों के भी आंखों में आंसू आ गए. (इनपुट - मनीष जोग) ये भी पढ़ें: 
 
Mahananda Navami 2021 Date: महानंदा नवमी के दिन मां लक्ष्मी की विधि विधान से पूजा करने से सुख-समृद्धि की प्राप्ति होती है. मान्यता है कि अगर जीवन में परेशानियों से जूझ रहे हैं. मेहनत के बाद भी सफलता नहीं मिल पा रही है. धन की लगातार हानि हो रही है तो इस व्रत के करने से सकारात्मक परिणाम मिलते हैं.  इस बार महानंदा नवमी 12 दिसंबर यानी आज है. इस दिन दान-पुण्य का भी विशेष महत्व है. धार्मिक मान्यताओं के अनुसार इस दिन विधि-विधान से पूजा की जाए तो मां लक्ष्मी का विशेष आशीर्वाद प्राप्त होता है.    महानंदा नवमी पूजा विधि (Mahananda Navami 2021 Puja Vidhi)
ज्योतिषाचार्य डॉ. अरविंद मिश्र ने बताया कि महानंदा नवमी के दिन ब्रह्म मुहूर्त में उठने के बाद घर का कचरा इकट्‍ठा करें. इसे सूप में भरकर बाहर फेंक दें.  ऐसा करने से अलक्ष्मी का विसर्जन होता है. इसके बाद स्नान कर साफ कपड़े पहन लें और फिर श्री महालक्ष्मी का आवाहन करें. पूजा के स्थान पर महालक्ष्मी मूर्ति स्थापित करने के बाद देवी मां को अक्षत, पुष्प, धूप, गंध आदि विधि पूर्वक अर्पित करें. अखंड दीया जलाने के बाद महालक्ष्मी के मंत्र ॐ ह्रीं महालक्ष्म्यै नम: का जाप करें. देवी मां को बताशे और मखाने का भोग लगाएं. इस दिन पूरी रात जागरण करना चाहिए. इससे मां लक्ष्मी प्रसन्न होती हैं और भक्तों की हर मुराद पूरी करती हैं. महानंदा नवमी व्रत कथा (Mahananda Navami 2021 Vrat katha)
महानंदा नवमी की पौराणिक कथा एक साहूकार की बेटी से जुड़ी है. कथा के अनुसार एक नगर में रहने वाले साहूकार की बेटी बहुत धार्मिक प्रवृति की थी. वह प्रतिदिन पीपल के पेड़ की पूजा करती थी. उस पीपल के पेड़ में मां लक्ष्मी वास करती थीं. लक्ष्मी जी ने साहूकार की बेटी से मित्रता कर ली. एक दिन मां लक्ष्मी साहूकार की बेटी को अपने घर ले गईं और उसे खूब खिलाया-पिलाया. उसके बाद उसे उपहार देकर विदा किया और उससे बोलीं कि मुझे कब अपने घर बुला रही हो, इस पर साहूकार की बेटी उदास हो गई. वो सोचने लगी की देवी लक्ष्मी का सत्कार वह कैसे करेगी. फिर भी साहूकार की बेटी ने मां लक्ष्मी को अपने घर आने का न्योंता दे दिया. घर पहुंचने के बाद उसने सारी बात साहूकार को बताई. साहूकार भी बेटी की बात सुनकर चिंतित हो गया और सोचने लगा कि अपने घर पर वह मां लक्ष्मी का स्वागत कैसे करेगा. उसी समय साहूकार के घर में एक चील हीरों का हार गिरा कर चली गयी, जिसे बेचकर साहूकार की बेटी ने लक्ष्मी जी के लिए सोने की चौकी, सोने की थाली और दुशाला खरीदी. लक्ष्मीजी थोड़ी देर बाद गणेश जी के साथ पधारीं.  साहूकार की बेटी ने लक्ष्मी-गणेश की खूब सेवा की. लक्ष्मी-गणेश जी ने साहूकार की बेटी की सेवा से प्रसन्न होकर उसे  सुख-समृद्धि आर्शीवाद दिया.         
भारत की कई ऐसी प्राचीन और बेशकीमती मूर्तियां हैं, जो कई सालों से दूसरे देशों में धूल फांक रही हैं. अब पिछले कुछ समय से उन मूर्तियों को दोबारा भारत लाने का काम तेजी से हो रहा है. इसी कड़ी में यूपी को भी अब बड़ी सौगात मिलने वाली है. 8वीं सदी में गायब हो गई योगिनी वाली मूर्ति भारत को ब्रिटेन से वापस मिलने जा रही है. इंडिया प्राइड प्रोजेक्ट के सह-संस्थापक विजय कुमार बताते हैं कि ये योगिनी की मूर्ति साल 1978 से 1982 के बीच यूपी के लोखरी गांव से गायब हो गई थी. बताया गया कि ये एक काफी दुर्लभ मूर्ति है, जिसकी आदिवासी समाज काफी पूजा करता था. अब वर्तमान में ये मूर्ति एक यूके की महिला के पास से मिली है. दरअसल आर्ट रिकवरी इंटरनेशनल के संस्थापक क्रिस्टोफर मारिनेलो को जानकारी मिली कि एक महिला अपने घर का सामान बेच रही थी. उसी सामान में ये प्राचीन मूर्ति भी देखी गई. जब उस मूर्ति के बारे में पूछा गया तब महिला को इसका कोई अंदाजा नहीं था. क्या है गायब होने की कहानी? इसके बाद मारिनेलो ने ही इंडिया प्राइड प्रोजेक्ट के सह-संस्थापक विजय कुमार से संपर्क साधा और उन्होंने पुष्टि कर दी कि ये मूर्ति यूपी के गाव लखेरी की है जो आज से 40 साल पहले गायब हो गई थी. अभी के लिए हर तरह की औपचारिकता को पूरा कर लिया गया है और जल्द ही ये योगिनी वाली मूर्ति भारत को सौंप दी जाएगी. इस मूर्ति को इतना ज्यादा दुर्लभ इसलिए माना जा रहा है, क्योंकि इसका सिर बकरे का है और बाकी शरीर इंसान का. विजय कुमार ने जानकारी दी है कि 1988 में सोथबी के कैटलॉग में इस मूर्ति को ब्रिकी के लिए रख दिया गया था. तब इसकी कीमत 15 लाख के करीब लगाई गई थी. इस बारे में आर्ट रिकवरी इंटरनेशनल के संस्थापक क्रिस्टोफर मारिनेलो बताते हैं कि उन्होंने मूर्ति के वापस पहुंचने के बाद भारतीयों के चेहरे पर खुशी देखी है. उन्होंने अहसास किया है कि वहां पर लोगों को इन मूर्तियों से कितना लगाव है. वे ये मानने लगे हैं कि भगवान भी अपना रास्ता और घर खुद ही चुन लेता है. 
Petrol-Diesel Price in India, 12 December 2021: देश में पेट्रोल-डीजल की बढ़ती कीमतों (Petrol-Diesel Rate) के मोर्चे पर आम आदमी को बीते एक महीने से राहत मिली हुई है. तेल कंपनियों ने रविवार यानी 12 दिसंबर को भी वाहन ईंधन (Fuel Price) पेट्रोल और डीजल के दामों में कोई बदलाव नहीं किया है. राष्ट्रीय स्तर पर दिवाली से पेट्रोल (Petrol) और डीजल (Diesel) के भाव स्थिर हैं. भारतीय पेट्रोलियम विपणन कंपनी इंडियन ऑयल कॉर्पोरेशन (IOCL) के ताजा अपडेट के अनुसार, देश की राजधानी दिल्ली में इंडियन ऑयल (Indian Oil) के पंप पर रविवार (12 दिसंबर) को पेट्रोल की कीमत 95.41 रुपये प्रति लीटर पर टिकी हुई है. वहीं, डीजल का भाव भी 86.67 रुपये प्रति लीटर पर स्थिर है.  चार प्रमुख महानगरों (दिल्ली, मुंबई, कोलकाता और चेन्नई) की बात करें तो देश की आर्थिक राजधानी मुंबई में ईंधन के दाम सबसे ज्यादा है. मुंबई में पेट्रोल 110 रुपये के करीब जबकि डीजल 94 रुपये लीटर के पार है. वैट और भाड़ा दर के कारण राज्यों में पेट्रोल और डीजल की कीमतें अलग-अलग होती हैं. Petrol-Diesel Rate Today 12 December 2021: आइए जानते हैं महानगरों में पेट्रोल-डीजल का भाव किस शहर में सबसे सस्ता और महंगा पेट्रोल-डीजल?
राज्य स्तर पर वाहन ईंधन पर लगने वाले वैट (VAT) की अलग-अलग दरों की वजह से राजस्थान में पेट्रोल-डीजल महंगा है. राजस्थान के श्रीगंगानगर में पेट्रोल (Petrol) 112 रुपये प्रति लीटर है. जबकि पोर्ट ब्लेयर में पेट्रोल 82.96 रुपये प्रति लीटर होने के साथ सबसे सस्ता बिक रहा है. वहीं, अगर डीजल की बात करें तो पोर्ट ब्लेयर में 77.13 रुपये प्रति लीटर जबकि श्रीगंगानगर में 95.26 रुपये प्रति लीटर है. Petrol-Diesel Price Today: प्रमुख शहरों में पेट्रोल-डीजल के दाम हर दिन अपडेट होते हैं पेट्रोल-डीजल के रेट 
अंतरराष्ट्रीय बाजार में क्रूड ऑयल (Crude Oil) की कीमत के आधार पर पेट्रोल (Petrol) और डीजल (Diesel) की कीमत प्रतिदिन अपडेट की जाती है. ऐसे में आप सिर्फ एक SMS के जरिए रोज अपने शहर में पेट्रोल-डीजल की कीमत जान सकते हैं. इसके लिए इंडियन ऑयल (IOCL) के ग्राहकों को  RSP  कोड लिखकर 9224992249 नंबर पर भेजना होगा. अपने शहर का RSP कोड जानने के लिए यहां क्लिक करें.  
PM Modi Twitter Account Hack Updates: प्रधानमंत्री नरेंद्र मोदी का ट्विटर अकाउंट हैक होने के बाद अब सरकार एक्शन में आ गई है. अकाउंट किसने हैक किया? इसकी जांच के लिए सरकार लेटेस्ट टेक्नोलॉजी का इस्तेमाल कर रही है. सूत्रों ने बताया कि CERT-IN को इस काम में लगाया गया है और वो हैकिंग के सोर्स का पता लगाने का कोशिश कर रही है. सूत्रों के मुताबिक, केंद्र सरकार इस बात को जानने में जुट गई है कि इस हैकिंग के पीछे कौन था. इसके लिए सरकार ने इंडियन कम्प्यूटर इमरजेंसी रिस्पॉन्स टीम यानी CERT-IN की टीम को काम में लगाया गया है. हैकिंग की तह तक जाने के लिए टीम लेटेस्ट टेक्नोलॉजी का इस्तेमाल कर रही है.  CERT-IN केंद्र सरकार की एजेंसी है जो मिनिस्ट्री ऑफ इलेक्ट्रॉनिक्स एंड इन्फोर्मेशन टेक्नोलॉजी के अधीन काम करती है. इसका काम भारत सरकार की हैकिंग और फिशिंग जैसे साइबर खतरों से निपटना है. ये एजेंसी भारतीय इंटरनेट डोमेन की सुरक्षा संबंधी काम भी देखती है. रात 2.11 बजे हुआ था अकाउंट हैक प्रधानमंत्री नरेंद्र मोदी का आधिकारिक ट्विटर हैंडर @narendramodi देर रात हैक हो गया था. रात 2 बजकर 11 मिनट पर इससे एक ट्वीट किया गया जिसमें दावा किया गया, 'भारत ने आधिकारिक रूप से बिटकॉइन को कानूनी मान्यता दे दी है और सरकार भी 500 बिटकॉइन खरीदकर लोगों को बांट रही है.' दो मिनट बाद ही इस ट्वीट को डिलीट कर दिया गया और फिर 2 बजकर 14 मिनट पर इसी तरह का एक और ट्वीट किया गया. कुछ देर बाद उस ट्वीट को भी डिलीट कर दिया गया, लेकिन तब तक स्क्रीनशॉट वायरल हो चुके थे. करीब घंटेभर बाद 3 बजकर 18 मिनट पर पीएमओ ने ट्वीट कर बताया कि पीएम नरेंद्र मोदी के ट्विटर हैंडल से छेड़छाड़ हुई थी, जिसे अब ठीक कर लिया गया है और मामले की जानकारी ट्विटर को दे दी गई है. पीएमओ ने कहा कि इस दौरान जो भी ट्वीट हुए, उन्हें नजरअंदाज किया जाना चाहिए.  
Harbhajan Singh Joins BJP?: पंजाब में अगले साल विधानसभा चुनाव होने हैं, लेकिन उससे पहले अफवाहों का बाजार गर्म है. ऐसी ही एक खबर चल रही थी कि भारतीय क्रिकेट टीम के क्रिकेटर हरभजन सिंह बीजेपी में शामिल हो सकते हैं. हालांकि, हरभजन ने इन खबरों को खारिज किया है और इन्हें 'फेक न्यूज' बताया है. दरअसल, एक मीडिया आउटलेट ने सूत्रों के हवाले से दावा किया था कि पंजाब चुनाव से पहले हरभजन सिंह और युवराज सिंह (Yuvraj Singh) बीजेपी का दामन थाम सकते हैं. इसी पर प्रतिक्रिया देते हुए हरभजन ने फर्जी खबर बताया है. हालांकि, युवराज की ओर से अभी तक कोई जवाब नहीं दिया गया है. Fake news https://t.co/nxy81qURPX इस खबर के फैलने के पीछे एक वजह हरभजन सिंह के रिटायरमेंट से भी जोड़ी जा रही थी. न्यूज एजेंसी के मुताबिक, हरभजन सिंह अगले हफ्ते क्रिकेट के सभी फॉर्मेट से संन्यास ले सकते हैं. जिसके बाद ऐसी अटकलें थीं कि संन्यास के बाद हरभजन सिंह राजनीति में जा सकते हैं.  तीन साल पहले एक इंटरव्यू में हरभजन ने कहा था कि अगर उन्हें कोई पार्टी ऑफर करती है तो वो राजनीति में जरूर आएंगे क्योंकि वो पंजाब के लोगों के लिए कुछ करना चाहते हैं. पिछले चुनाव के वक्त भी फैली थी अफवाह हालांकि, ये पहली बार नहीं है जब हरभजन सिंह के किसी पार्टी में जाने की अफवाह फैली हो. इससे पहले भी 2017 के विधानसभा चुनाव से पहले उनके कांग्रेस में जाने की खबरें सामने आई थीं, जिसे उन्होंने खारिज कर दिया था. उस समय भी ऐसा कहा गया था कि हरभजन कांग्रेस में जा सकते हैं और पार्टी उन्हें जालंधर से उम्मीदवार बना सकती है.  
