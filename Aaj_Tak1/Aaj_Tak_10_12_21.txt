Omicron spread Speed India: कोरोना वायरस (Omicron COVID-19 Variant) के ओमिक्रॉन वैरिएंट को लेकर भारत में अतिरिक्‍त एहतियात बरती जा रही है. अब तक इस कोरोना के नए वैरिएंट के कुल 26 मामले (Omicron New Cases India) सामने आ चुके हैं, सबसे ताजा मामला मुंबई की स्‍लम बस्‍ती धारावी में रिपोर्ट किया गया. वहीं इस वैरिएंट की ताजा स्थिति पर शुक्रवार को स्‍वास्‍थ्‍य मंत्रालय (Health Ministry ) ने भी प्रेस कॉन्‍फ्रेंस की.  इसी बीच इस वैरिएंट को लेकर एक नया अपडेट सामने आया है. स्‍वास्‍थ्‍य मंत्रालय के सूत्रों ने बताया कि ओमिक्रॉन कितना खतरनाक है, ये कितनी तेजी से फैलता है?  इस बारे में अगले दो सप्‍ताह के अंदर पूरी स्थिति स्‍पष्‍ट हो जाएगी. दरअसल, ओमिक्रॉन वैरिएंट के बारे में लगातार ये खबरें आ रही हैं कि ये डेल्‍टा वैरिएंट से कम खतरनाक है. लेकिन, ये डेल्‍टा के मुकाबले बेहद तेजी से फैलता है.   शनिवार को ओमिक्रॉन वैरिएंट को लेकर कैबिनेट सेकेट्री (Cabinet secretary Meeting on Omicron) भी मीटिंग करेंगे. जिसमें कोरोना वायरस के देश में ताजा हालात, हेल्‍थकेयर सुविधाओं पर भी मंथन होगा.  बोगस वैक्‍सीनेशन पर क्‍या बोला मंत्रालय 
इसी बीच देश में कई जगह से फर्जी वैक्‍सीनेशन के मामले भी सामने आए हैं, इस पर सूत्रों ने बताया कि ये डाटा एंट्री लेवल पर हुई गलती हैं. ऐसे इक्‍का-दुक्‍का ही मामले हैं. ऐसे में इस तरह के मामले भारत के वैक्‍सीनेशन प्रोगाम की बड़ी तस्‍वीर पेश नहीं करते हैं.  UK, Denmark, and South Africa - top 3 countries with highest #Omicron cases
Total Omicron cases across the world - 2936; probable cases - 78,064
- @MoHFW_INDIA#Unite2FightCorona pic.twitter.com/gO3bYIzXON 59 देशों में फैल चुका है ओमिक्रॉन 
स्‍वास्‍थ्‍य मंत्रालय ने बताया अब तक 59 देशों में यह वैरिएंट फैल चुका है. 2936 मामले सामने आ चुके हैं.  सबसे ज्‍यादा ओमिक्रॉन के केस यूके 817, डेनमार्क में 796 ओर दक्षिण अफ्रीका में 431 केस मिले हैं. इसके बाद कनाडा में 78,  अमेरिका में 71, जर्मनी में 65, दक्षिण कोरिया में 60 सामने आ चुके हैं. ऑस्‍ट्रेलिया में 52, जिम्‍बाब्‍वे में में 50, फ्रांस में 42, पुर्तगाल में 37, नीदरलैंड में 36, नॉर्वे में 33, घाना में 33 और बेल्जियम में 30 ओमिक्रॉन के केस रिपोर्ट हो चुके हैं.   

तमिलनाडु के कुन्नूर में हुए हेलिकॉप्टर क्रैश में 13 वीर सपूतों ने प्राण गंवा दिए. अधिकारियों के मुताबिक पांचवें सपूत के पार्थिव शरीर की पहचान भी हो गई है. पांचवां शव आगरा के दिवंगत विंग कमांडर पृथ्वी सिंह चौहान का था. उनके परिजनों ने बताया कि उनके पार्थिव शरीर को शनिवार को विमान के जरिए आगरा स्थित उनके आवास सरन नगर (न्यू आगरा) पर लाया जाएगा. इसके बाद उन्हें श्रद्धांजलि दी जाएगी. शनिवार को दिन में ही उनका दाह संस्कार ताजगंज श्मशान घाट पर किया जाएगा. शुक्रवार को मुख्यमंत्री योगी आदित्यनाथ दिवंगत विंग कमांडर पृथ्वी सिंह चौहान के घर आगरा पहुंचे. यहां उन्होंने वीर सपूत को श्रद्धांजलि दी. सीएम योगी ने विंग कमांडर के परिजनों से मिलकर उन्हें ढांढस बंधाया. सीएम ने विंग कमांडर के पिता और बहनों से बातचीत की. उन्होंने कहा कि राज्य सरकार सपूत के परिवार के साथ है. उनके परिजनों को 50 लाख की आर्थिक सहायता और एक सदस्य को नौकरी दी जाएगी. साथ ही साथ शहीद के नाम पर किसी एक संस्था का नाम भी रखा जाएगा. विंग कमांडर पृथ्वी सिंह चौहान के घर के आस-पास सुबह से ही भीड़ जुटना शुरू हो गई. इस दौरान लोग लगातार देशभक्ति के नारे लगा रहे थे. भीड़ बढ़ने पर पुलिस ने शाम को न्यू आगरा से दयालबाग जाने वाला ट्रैफिक डायवर्ट कर दिया. बता दें कि अभी तक जनरल रावत, मधुलिका रावत, ब्रिगेडियर एल एस लिद्दर, विवेक कुमार और विंग कमांडर पृथ्वी सिंह चौहान के पार्थिव शरीरों की पहचान हुई है.   
एक साल से ज्यादा वक्त से चल रहे किसान आंदोलन की अब घर वापसी होगी जिसको लेकर दिल्ली के अलग-अलग बॉर्डर पर किसानों ने  तैयारी भी शुरू कर दी है. लेकिन मोर्चा खत्म होने से एक रात पहले आंदोलनकारी किसान देशभक्ति गानों की धुनों पर गाजीपुर बॉर्डर पर जश्न मनाते नजर आये. किसान घर लौटने से पहले शनिवार को विजय दिवस मनाएंगे और इस दौरान खाने के लिए तमाम व्यंजन और पकवान की व्यवस्था भी की गई है. किसान आंदोलन का शुक्रवार को आखिरी दिन था. अब किसान अपने घरों की ओर वापसी करेंगे. ऐसे में किसान घर लौटने से पहले कृषि कानूनों को वापस लिए जाने का जश्न मनाते हुए नजर आए. इस खुशी में क्या बुजुर्ग,  क्या जवान, हर कोई देशभक्ति गीतों पर झूमता नजर आया. देशभक्ति गीतों पर नाचे किसान आंदोलनकारी किसान हाथों में तिरंगा झंडा लिए भाईचारे और एकता की मिसाल पेश करते हुए नजर आए. किसानों की माने तो पिछले 1 साल से ज्यादा वक्त से वो ये लड़ाई लड़ रहे थे जिसमें अब जीत हासिल हुई है जिसके बाद अब वो अपने घर को लौटेंगे, ये घर वापसी का जश्न है. हालांकि किसानों ने यह भी साफ कर दिया कि शनिवार को इस दौरान किसी प्रकार का कोई जुलूस नहीं निकालेंगे और बहुत ही साधारण तरीके से अपने ट्रैक्टरों पर सामान लादकर घर वापसी करेंगे. लेकिन घर लौटने से पहले किसान विजय दिवस जरूर मनाएंगे जिसमें तमाम तरह की मिठाई से लेकर लंगर तक का इंतजाम किया गया है. सबसे अंत में अपना मोर्चा खाली करेंगे टिकैत दिल्ली के गाजीपुर बॉर्डर पर सबसे आखिर में किसान नेता राकेश टिकैत अपना मोर्चा खाली करेंगे. उन्होंने पहले ही यह बयान देकर साफ कर दिया था. वहीं दिल्ली के सिंघु बॉर्डर पर जहां सबसे पहले किसान आंदोलन करने के लिए मोर्चा लेकर पहुंचे थे वहां पर भी धीरे-धीरे किसान अपने समान और टेंट तंबू को बांधना शुरू कर चुके हैं. कुछ ऐसा ही नजारा टिकरी बॉर्डर का भी दिखा जहां कई किलोमीटर तक फैले टेंट और सामान को किसानों ने समेटना शुरू कर दिया था. किसान सिंघु और टिकरी बॉर्डर से अब घर वापसी करेंगे. बता दें कि लंबे वक्त से सड़कों पर डटे किसानों के परिजन उनके लौटने का घरों में इंतजार कर रहे थे. गाजीपुर में जीत की खुशी मनाते हुए किसान हरविंदर ने बताया कि परिवार वाले भी लंबे वक्त से इंतजार कर रहे हैं. हमने बारिश हो, धूप हो, तूफान हो या फिर कड़ाके की ठंड अपने मोर्चे को कभी वापस नहीं लिया, यह जीत किसान की है और इसका जश्न हम इसी तरीके से मनाएंगे. किसान अपने घर लौटने से पहले  सिंघु, टिकरी और ग़ाज़ीपुर बॉर्डर पर विजय दिवस मनाएंगे.  गाजीपुर बॉर्डर पर किसानों ने विजय दिवस के लिए खास मेन्यू तैयार कर रखा है. यहां अलग-अलग लंगर में कई तरह के पकवान बनाने की तैयारी की जा रही है. '24 घंटे बनेगी जलेबी' बिजनौर से आए किसानों ने आज से ही जश्न मनाना शुरू कर दिया. इस लंगर में सुबह से ही जलेबी बनाई जा रही है जो कि विजय दिवस तक यानी लगभग 24 घंटे लगातार बनती रहेगी. किसानों का कहना है कि जलेबी के अलावा कई तरह के पकवान का भी इंतजाम किया गया है.  'शादी जैसा खाना बनाएंगे' शामली से आये किसान विजय दिवस पर देसी घी का हलवा बनाएंगे.. धुली उड़द की दाल भी कल बनाई जाएगी. यहां के लंगर में मौजूद किसान बताते हैं कि उनके गांव में शादी के पहले हल्दी और दूसरे रीति रिवाज में जिस तरह का खाना बनाया जाता है विजय दिवस पर उसी तरह का खाना तैयार किया जाएगा.  डीजे बजेगा, पार्टी होगी ग़ाज़ीपुर बॉर्डर पर ही गुरुद्वारा लंगर साहिब श्री हुज़ूर साहिब नाम से एक लंगर चल रहा है. यहां के सेवादार एसपी सिंह बताते हैं कि विजय दिवस के लिए गुलाब जामुन तैयार किए जा रहे हैं. इसके अलावा खाने में छोले और कुलचे की व्यवस्था भी की जाएगी अब क्योंकि जश्न है इसलिए विजय दिवस पर डीजे की व्यवस्था भी की जा रही है. इसके अलावा  लंगर में चाऊमीन,चाट, टिक्की की भी व्यवस्था होगी. ये भी पढ़ें:  
कटरीना कैफ और विक्की कौशल बॉलीवुड की सबसे प्यारी जोड़ियों में शुमार हैं. कुछ वक्त पहले इनका प्यार परवान चढ़ा और अब शादी के बंधन में भी बंध चुके हैं. कटरीना और विक्की की शादी चंद शाही वेडिंग में से एक है. वेडिंग वेन्यू से लेकर कटरीना कैफ के मंगलसूत्र तक की कीमत लाखों में है. कटरीना का जन्म भले ही हिंदुस्तान में नहीं हुआ, लेकिन उन्होंने अपनी शादी में बैना बांटकर बता दिया कि वो दिल से देसी हैं. कटरीना ने मेहमानों को बांटा देसी बैना
कटरीना और विक्की ने अपनी शादी में दिल खोल कर पैसा खर्च किया. फिर चाहे बात वेडिंग वेन्यू की हो या शादी में खिलाये जाने वाले खाने की. आपको जानकर हैरानी होगी कटरीना कैफ जैसी एक्ट्रेस ने अपनी शादी में आये मेहमानों को देसी बैना दिया है. तस्वीर में आप देख सकते हैं कि डिब्बे में लड्डू, मिठाई, बेसन सेव रखे दिखाई दे रहे हैं.  A post shared by Viral Bhayani (@viralbhayani) Katrina Kaif के कलीरों ने शुरू किया ट्रेंड, एक्ट्रेस की तरफ से लिखा था Handwritten मैसेज सच में ये तस्वीर देखने के बाद न दिल खुश हो गया. अब तक हम सोचते थे कि शादी का बैना सिर्फ मिडिल क्लास इंडियन फैमिली में ही बांटा जाता है. पर कटरीना ने ऐसा करके साबित कर दिया कि वो पूरी तरह पंजाबी बहू बन चुकी हैं. इससे पहले विक्की कौशल ने भी घर के बाहर पहरा दे रहे पैपराजी को खाना खिला कर दिल जीत लिया था. A post shared by Vicky Kaushal (@vickykaushal09) रब ने बना जोड़ी 
विक्की और कटरीना काफी वक्त से एक-दूसरे को डेट कर रहे थे. करण के शो 'कॉफी विद करण' पर कटरीना ने विक्की को लेकर कहा था कि वो और विक्की स्क्रीन पर साथ अच्छे लगेंगे. कटरीना की बात सुनने के बाद विक्की ने बेहोश होने का नाटक भी किया था. दोनों को कई इवेंट्स में साथ देखा गया है. विक्की और कटरीना की शादी ने सबका मन खुश कर दिया है.  Katrina Kaif जैसा लहंगा- मंगलसूत्र शादी में चाहते हैं पहनना? इतने लाख करने होंगे खर्च आम जनता हो या सेलेब्स हर कोई विक्की और कटरीना को उनकी नई जिंदगी की बधाई दे रहा है.   
अलीगढ़ में शराब पीकर दुल्हन से अभद्रता करना दूल्हे को महंगा पड़ गया. दुल्हन ने जयमाल तोड़ दी और शादी से इनकार कर दिया. वहीं शादी में खलल होने पर दूल्हे सहित बारातियों को बंधक बना लिया गया. मौके पर पहुंची पुलिस ने दोनो पक्षों को मनाने का प्रयास किया. बताया जा रहा है कि वर पक्ष और वधू पक्ष में भिड़ंत भी हो गई है.  घटना थाना क्वार्सी के सुरेन्द नगर स्थित केशव वाटिका मैरिज हाल की है. दुल्हन ने शादी से इनकार कर दिया. हालांकि शादी टूटने के लिए दहेज का भी विवाद सामने आया है. लड़की के पिता ने बताया कि तीन लाख रुपये में शादी तय हुई थी और इसमें यामाहा की मोटरसाइकिल की डिमांड रखी थी, लेकिन फिर चार पहिया की गाड़ी की डिमांड रख दी.  क्या है पूरा मामला गुरुवार को रामपुर मिल्क से दूल्हा रूपेंद्र बारातियों के साथ केशव वाटिका मैरिज हाल शादी के लिए पहुंचा था. इस दौरान बैंडबाजे के साथ बारातियों ने डांस भी किया और दावत भी उड़ाई. लेकिन जयमाल के वक्त दूल्हे ने शराब पी ली और लड़खड़ाने लगा. यह देख दुल्हन का गुस्सा सातवें आसमान पर पहुंच गया और जयमाल तोड़ कर शादी से इनकार कर दिया.    हालांकि दुल्हन और दूल्हे रुपेन्द्र में जब छह महीने पहले शादी तय हुई तो आपस में बात भी होती थी. बताया जा रहा है कि  जयमाल के वक्त दूल्हा दोस्तों के साथ कुछ समय के लिए पार्टी करने चला गया और उसी दौरान उसने शराब पी ली. जब दूल्हा वापस जयमाल के लिए लौटा तो उसके कदम लड़खड़ा गये. इससे दुल्हन नाराज हो गई.  हालांकि दूल्हे ने माफी भी मांगी, लेकिन बात बिगड़ गई थी. दुल्हन ने जयमाल तोड़ दिया और शादी से इनकार कर दिया. इसके बाद वर पक्ष और वधू पक्ष में भिड़ंत हो गई और बारातियों को बंधक बना लिया गया. पुलिस के पहुंचने पर मामला निपटाया गया.  दहेज का भी एंगल आया सामने दुल्हन के पिता ने बताया कि शादी तीन लाख रुपए में तय की गई थी और इसमें टीवी, फ्रिज, अलमारी, बेड सहित यामाहा की एवेंजर बाइक की डिमांड पूरी की गई, लेकिन जयमाल से पहले वर पक्ष ने चार पहिया गाड़ी की डिमांड रख दी. डिमांड पूरी न होने पर दूल्हे ने माला तोड़ दी और इसी पर विवाद हो गया.  दुल्हन पक्ष ने थाना क्वारसी पुलिस को शिकायत दर्ज करने के लिए तहरीर दी है. घटना के बाद दुल्हन ने ससुराल जाने से इंकार कर दिया और बारात को बिना दुल्हन के बैंरंग लौटना पड़ा.  
आरजेडी सुप्रीमो लालू प्रसाद के छोटे बेटे तेजस्वी यादव ने एक क्रिश्चियन लड़की राशेल के साथ गुरुवार को विवाह किया. बताया जा रहा है कि तेजस्वी से शादी करने से पहले राशेल का नाम बदलकर राजेश्वरी यादव रखा गया मगर यादव समाज से बाहर जाकर एक क्रिश्चियन लड़की से शादी करना अब तेजस्वी के मामा साधु यादव को बेहद नागवार गुजरा है.
क्रिश्चियन लड़की से शादी करने को लेकर मामा साधु यादव ने शुक्रवार को तेजस्वी यादव पर जमकर अपनी भड़ास निकाली और कहा कि ऐसा करके उन्होंने समाज के माथे पर कलंक लगा दिया है. साधु यादव ने कहा कि तेजस्वी ने क्रिश्चियन लड़की से शादी करके समाज के माथे पर कलंक लगा दिया. हमारा यदुवंशी समाज इस को स्वीकार नहीं करता है. तेजस्वी ने अपनी सभी बहनों की शादी यादव समाज में कराई मगर खुद क्रिश्चियन लड़की से शादी कर ली जिसकी इजाजत हमारा समाज नहीं देता है.
साधु यादव ने आगे तेजस्वी पर हमला करते हुए कहा कि उनका भांजा चाहता है कि चुनाव में यादव समाज आरजेडी के लिए वोट करें मगर उन्होंने यादव समाज की लड़की से शादी नहीं कर के इस लड़की से शादी करनी है. उन्होंने नाराजगी जाहिर करते हुए कहा कि वोट चाहिए यादव का और शादी करेंगे क्रिश्चियन से? तेजस्वी को अब चंडीगढ़ और केरल में जाकर क्रिश्चियन समाज के लोगों का वोट मांगना चाहिए. बिहार में उनके लिए अब क्या बचा है.
साधु यादव ने आगे कहा कि तेजस्वी यादव लगातार बिहार में जातिगत जनगणना की बात करते हैं मगर जब उन्होंने समाज से बाहर निकल कर क्रिश्चियन लड़की से शादी करनी है तो फिर आखिर उन्हें जातिगत जनगणना करवाने की क्या जरूरत है. उन्होंने कहा कि अगर तेजस्वी जात को नहीं मानते हैं तो फिर जातिगत जनगणना का सवाल क्यों उठा रहे हैं?  साधु यादव ने कहा कि तेजस्वी ने जो काम किया है इससे वह इतने आहत है कि वह इसके लिए अपने भांजे को शादी की बधाई नहीं देंगे. साधु यादव ने तेजस्वी से सवाल पूछा कि उन्होंने जो कुकर्म किया है उसे वह क्यों छुपा रहे हैं? उन्होंने कहा कि आखिर लालू परिवार ने तेजस्वी की शादी को छुपाया क्यों? शादी के दौरान भी लड़की का नाम नहीं जाहिर होने दिया. शादी में जरूर कुछ गलती थी जिसे छुपाया गया. बिहार में जब भी कोई समस्या होती है तो तेजस्वी दिल्ली भाग जाते हैं.     
बिहार के पूर्व उपमुख्यमंत्री तेजस्वी यादव अपनी दोस्त राशेल उर्फ राजेश्वरी यादव के साथ शादी के बंधन में बंध गए हैं. दिल्ली के सैनिक फॉर्म में हुई इस शादी के दौरान परिवार और गिन-चुने लोग ही मौजूद रहे. इस शादी में शामिल हुए राशेल के डायटिशियन के पति ने बताया कि तेजस्वी की शादी से लालू यादव बहुत खुश थे. शादी समारोह में शामिल होने मुजफ्फरनगर से आए माजिद सिद्दीकी ने कहा, 'परिवार में खुशी का माहौल था, लालूजी बहुत खुश थे, बहूरानी घर में आई हैं, मेरी शुभकामनाएं हैं कि अब तेजस्वीजी मुख्यमंत्री बने.'  माजिद सिद्दीकी ने कहा कि परिवार में आज लोग बहुत खुश थे, लालूजी सबसे अधिक खुश थे, शादी का माहौल काफी अच्छा था. ❤️🧿 pic.twitter.com/wUguN32Jh2 शादी में देरी से क्यों पहुंचे थे तेज प्रताप? शादी में तेजस्वी यादव के भाई और पूर्व स्वास्थ्य मंत्री तेज प्रताप यादव के देरी से पहुंचने पर काफी चर्चा हो रही थी. इन सभी सवालों का जवाब तेज प्रताप यादव के दोस्त चैतन्य पालित ने दिया. चैतन्य पालित शादी समारोह में शामिल हुए थे और जैसे ही फॉर्म हाउस से बाहर निकले तो उन्हें कैमरे ने घेर लिया. इस दौरान मीडिया से बात करते हुए चैतन्य पालित ने कहा, 'तेज प्रतापजी अंदर हैं, वो थोड़ा सा तैयार होने और कपड़े के अल्टरेशन में देरी हो गई थी, इस वजह से वह थोड़ा देर से शादी में पहुंचे.' नाराजगी के सवाल पर चैतन्य पारित ने कहा, 'हर कोई भाई की शादी में अच्छे से तैयार होकर आना चाहता है, बस इसमें देरी हुई.' Happy moments @yadavtejashwi congratulations bhai pic.twitter.com/aKf4wHkprE तेज प्रताप यादव के लिफाफे में क्या था? शादी समारोह की इनसाइड बातें बताते हुए चैतन्य पालित ने कहा, 'अंदर गाना बज रहा था, लेकिन कोई डांस नहीं किया.' तेज प्रताप की खुशी के सवाल पर चैतन्य ने कहा, 'जी बिल्कुल छोटे भाई की शादी में कौन खुश नहीं होगा.' तेज प्रताप की ओर से नई दुल्हन को एक लिफाफा भी दिया गया था. इस पर चैतन्य ने कहा कि हमको नहीं पता उसमें कितना पैसा था. Happy Moments ❤️ pic.twitter.com/4QtSXV14rv चैतन्य पालित ने कहा, 'तेजस्वी यादव की शादी से पूरे परिवार-घर में खुशी का माहौल है.' शादी समारोह को सीक्रेट रखने के सवाल पर चैतन्य पालित ने कोई जवाब नहीं दिया. चैतन्य ने एक और सवाल का जवाब नहीं दिया, वह था- दुल्हन का क्या नाम है? हालांकि, उन्होंने इतना जरूर कहा कि वह दिल्ली की रहने वाली हैं. बता दें कि तेजस्वी यादव गुरुवार को अपनी दोस्त राशेल गोडिन्हो के साथ शादी के बंधन में बंधे. शादी के बाद राशेल का नाम राजेश्वरी यादव हो गया है. इस शादी समारोह में लालू यादव, राबड़ी देवी, तेज प्रताप यादव समेत तेजस्वी की 6 बहनें और उनका परिवार मौजूद रहा. इसके अलावा कुछ पारिवारिक दोस्तों को बुलाया गया था. खाने में था बिहार का सिग्नेचर फूड शादी में कई तरह के लजीज पकवान बनाए गए थे. शादी हालांकि दिल्ली में हुई थी लेकिन बिहार के खाने का तड़का जरूर इस शादी के पकवानों में लगा. लालू परिवार बिहार से ताल्लुक रखता है तो लिट्टी चोखा कैसे नहीं रहता. शादी में लिट्टी चोखा रखा गया था, जिसे खास तरह से बनाया गया था और सभी मेहमानों ने इसे खूब पसंद किया. मेन्यू में था ये सब खाने में नॉन वेज के कई सारे आइटम्स रखे गए थे. कई तरह की फिश फ्राई रखी गई थी. तंदूरी फिश भी रखी गई थी. साथ ही मटन और चिकन भी रखे गए थे. फास्ट फूड का अलग से स्टॉल बनाया गया था. साथ ही मोमोज भी रखे गए थे और डेजर्ट में सबने दूध-जलेबी बहुत पसंद की.  
Rohit Sharma: न्यूजीलैंड के खिलाफ टी20 एवं टेस्ट सीरीज में फतह हासिल करने के बाद भारतीय टीम का पूरा ध्यान साउथ अफ्रीका दौरे पर है. इस दौरे पर टीम इंडिया को तीन टेस्ट एवं इतने ही टी20 मुकाबले खेलने हैं. 26 दिसंबर से सेंचुरियन में टेस्ट मुकाबले के साथ दौरे की शुरुआत होगी. रोहित शर्मा भी साउथ अफ्रीका दौरे के लिए जमकर तैयारी कर रहे हैं. रोहित ने शुक्रवार को इंस्टाग्राम पर एक वीडियो शेयर किया है, जिसमें वह बल्लेबाजी का अभ्यास कर रहे. इस वीडियो में दिखाई दे रहा है कि रोहित शुरुआत में गेंद को छोड़ने का अभ्यास कर रहे हैं. फिर कुछ गेंदों को डिफेंस करने के बाद वह बेहतरीन ड्राइव भी लगा रहे हैं. A post shared by Rohit Sharma (@rohitsharma45) रोहित शर्मा का विदेशी जमीं पर टेस्ट रिकॉर्ड उतना शानदार नहीं रहा है और वह केवल एक शतक जड़ पाए हैं. अब साउथ अफ्रीका दौरे पर टेस्ट सीरीज में उनसे बड़ी पारियों की उम्मीद रहेगी. वैसे भी, रोहित शर्मा साउथ अफ्रीका दौरे पर टेस्ट सीरीज में उप-कप्तान की भूमिका में दिखाई देने वाले हैं. रोहित को खराब फॉर्म में चल रहे अजिंक्य रहाणे की जगह यह जिम्मेदारी सौंपी गई है. वनडे में रोहित युग की शुरुआत साउथ अफ्रीका टूर के जरिए रोहित शर्मा वनडे इंटरनेशनल बतौर फुल टाइम कप्तान अपने कार्यकाल की शुरुआत करने जा रहे हैं. वैसे रोहित शर्मा अभी तक 10 वनडे मुकाबलों में भारतीय टीम की कमान संभाल चुके हैं. इस दौरान भारतीय टीम को 8 मुकाबलों मे जीत हासिल हुई और दो में उसे हार का सामना करना पड़ा. रोहित शर्मा की कप्तानी में भारतीय टीम ने साल 2018 में यूएई में आयोजित एशिया कप में भी जीत हासिल की थी. न्यूजीलैंड के खिलाफ पिछले महीने आयोजित टी20 सीरीज में रोहित शर्मा अपनी कप्तानी का जलवा दिखा चुके हैं. बतौर फुल टाइम टी20 कप्तान के रूप में उन्होंने पहले ही सीरीज में उन्होंने भारत को 3-0 से जीत दिलाई थी. खुद रोहित शर्मा ने इन तीन मुकाबलों में दो अर्धशतक की मदद से कुल 159 रनों का योगदान दिया था. इस शानदार प्रदर्शन के लिए उन्हें मैन ऑफ द मैच चुना गया था. भारत के साउथ अफ्रीकी दौरे का शेड्यूल 26-30 दिसंबर पहला टेस्ट, सेंचुरियन
03-07 जनवरी दूसरा टेस्ट ,जोहानिसबर्ग
11-15 जनवरी तीसरा टेस्ट, केप टाउन 19 जनवरी पहला वनडे, पार्ल
21 जनवरी  दूसरा वनडे, पार्ल
23 जनवरी तीसरा वनडे, केप टाउन  
 
पश्चिम बंगाल के हावड़ा से एक हैरान कर देने वाला मामला सामने आया है. जहां पर सुहागरात खत्म होते ही दुल्हन का सुहाग उजड़ गया. सुबह के समय दूल्हा फांसी के फंदे पर लटका मिला. यह मामला बी गार्डेन थाना अंतर्गत शालीमार इलाके की है. इस घटना के बाद से परिवार में कोहराम मचा हुआ है. सूचना मिलते ही पुलिस मौके पर पहुंची और शव को कब्जे में लेकर पोस्टमार्टम के लिए भेज दिया. परिजन और पुलिस इस खुदकुशी की वजह तलाशने में जुटे हैं. आखिर ऐसा किया हुआ कि दूल्हे को आत्महत्या के लिए मजबूर होना पड़ा.   सुहागरात के बाद दूल्हे ने किया सुसाइड पुलिस ने बताया कि प्राथमिक जांच में मामला खुदकुशी का लग रहा है. पोस्टमार्टम रिपोर्ट आने के बाद ही मौत के सही कारणों का पता चल पाएगा. फिलहाल दूल्हे की मौत को लेकर रहस्य बरकरार है. परिजनों के साथ दुल्हन भी यही सोच में लगी है कि आखिर सुहागरात पर ऐसी क्या हुई जिसकी वजह से दूल्हे ने अपनी जिंदगी ही खत्म कर ली. इस पर पुलिस परिजनों से भी पूछताछ करने में जुटी है.  सात दिसंबर को शालीमार के रहने वाले आदर्श साव (24) की शादी बैरकपुर की रहने वाली लड़की के साथ धूमधाम से हुई थी. शालीमार से बैरकपुर 150 लोग बारात में गए थे. परिजनों के मुताबिक, दोनों की सहमति से ही शादी तय की गई थी. आठ दिसंबर को दुल्हन ससुराल पहुंची. गुरुवार को सुहागरात और शुक्रवार रात को बहू-भात का आयोजन था. शुक्रवार सुबह दोनों नींद से जागे. दूल्हे ने दुल्हन से नहाने के लिए कहा करीब आधे घंटे बाद वो नहाकर कमरे में आई तो उसने देखा कि उसका पति फंदे से झूल रहा है. यह देखकर घर में चीख पुकार मच गई. फांसी के फंदे पर झूलता दिखाई दिया दूल्हा  
 
शख्स को फांसी के फंदे से नीचे उतारा और तुरंत ही उसे अस्पताल लेकर पहुंचे. लेकिन डॉक्टरों ने उसे मृत घोषित कर लिया. दुल्हन ने बताया कि शादी तय होने के बाद वो दोनों पिछले छह महीने से संपर्क में थे और रोज फोन पर बात होती थी. हम दोनों को ही शादी का बेसब्री से इंतजार था. सब कुछ ठीक चल रहा था. शुक्रवार सुबह उन्होंने मुझे नहाने के लिए भेजा. करीब आधे घंटे बाद मैं कमरे में आई तो उन्होंने शॉल से फंदा लगा लिया था. मुझे नहीं समझ आ रहा है कि ऐसी क्या बात हो गई कि मेरी दुनिया बसने से पहले ही उजड़ गई.  पुलिस गंभीरता से जांच में जुटी है वहीं इस घटना पर पुलिस का कहना है कि इस मामले की गंभीरता से जांच की जा रही है. जल्द ही इस घटना को सुलझा लिया जाएगा. आस पड़ोस और परिजनों से पूछताछ की जा रही है. पोस्टमार्टम के बाद शव को अंतिम संस्कार के लिए सौंप दिया जाएगा. पुलिस कई पहलूओं को ध्यान में रखकर जांच कर रही है.      
Nawab Malik Vs Sameer Wankhede Case: महाराष्‍ट्र (Maharahtra) के कैबिनेट मंत्री नवाब मलिक ने समीर वानखेड़े केस में बॉम्‍बे हाइकोर्ट (Bombay High court) से 'बिना शर्त माफी' मांग ली है. मंगलवार को बॉम्‍बे हाईकोर्ट ने कहा कि नवाब मलिक से कहा आप जानबूझकर एनसीबी के जोनल डायरेक्‍टर समीर वानखेड़े और उनके परिवार के बारे में बोलते रहे. इस मामले में समीर वानखेड़े के पिता ध्यानदेव वानखेड़े ने मलिक पर मानहानि का केस करते हुए 1.25 करोड़ रुपये का हर्जाना भी लगाने की मांग भी की थी.   नवाब मलिक ने बॉम्‍बे हाइकोर्ट को जो एफिडेविट सौंपा है, उसमें उन्‍होंने कहा, ' मैं बिना शर्त को कोर्ट के सामने माफी मांगता हूं. मैंने 25 और 29 नवम्‍बर को जो अंडरटेकिंग दी है, उसका मैं सम्‍मान करुंगा, मेरा ये बिल्‍कुल भी इरादा नहीं था कि मैं कोर्ट के ऑर्डर का उल्‍लंघन करुं'. नवाब मलिक ने कहा कि कोर्ट के आदेश का उल्‍लंघन इसलिए हो गया क्‍योंकि कुछ पत्रकारों ने उनसे कई विषयों पर सवाल पूछ लिए थे. मैंने ये बयान ये सोचकर दिए थे कि ये केवल इंटरव्‍यू के हिस्‍सा होंगे. अपने तीने पेज के एफिडेविट में मलिक ने अंत में लिखा,  मुझे इस बात की आशा है कि सेंट्रल एजेंसी (एनसीबी) का  किसी अधिकारी ने जिस तरह गलत तरीके से उपयोग किया, उनकी ड्यूटी पर सवाल उठाने से मुझे नहीं रोका जाएगा. वहीं इस मामले में हाइकोर्ट ने मलिक पर टिप्‍पणी करते हुए पूछा, आप बताएं कि आप पर एक्‍शन क्‍यों न लिया जाए? आप जानबूझकर आदेशों का उल्‍लंघन कर रहे थे. वहीं इस मामले में जज एसजे काठवाला और मिलिंद जाधव ने सुनवाई की. जज काठवाला ने कहा कि आप, बिल्‍कुल भी  इस अधिकारी (समीर वानखेड़े ) के बारे में नहीं बोलेंगे. इससे पहले बॉम्‍बे हाईकोर्ट की एकल पीठ ने नवाब मलिक को आदेश दिया था कि वह समीर वानखेड़े के खिलाफ अब चार महीने तक टिप्पणी नहीं कर सकेंगे.   
उत्तर प्रदेश के बुलंदशहर में एक मछली चर्चा का विषय बनी हुई है. बताया जा रहा है कि यह मछली ऑस्कर प्रजाति की है और उसके ऊपर अल्लाह और मोहम्मद लिखा हुआ है. मछली  हिंदू व्यापारी के एक्यूरियम में पल रही है. ड्राई क्लीन का व्यवसाय करने वाले अंकुर ने बताया, जैसे-जैसे मछली बड़ी होती गई, वैसे-वैसे उस पर निशान आते गए. उन्हें उर्दू पढ़नी नहीं आती है. लेकिन उनके कारीगर ने मछली को देखा और उसने बताया कि इसके एक तरफ अल्लाह और दूसरी तरफ मोहम्मद लिखा हुआ है.  मछली पर लिखा अल्लाह और मोहम्मद अंकुर ने बताया कि उन्हें कारीगर की बात पर विश्वास नहीं हुआ, फिर उन्होंने दो-तीन ऊर्दू के जानकारों को बुलाया. सबने यही बताया कि मछली के एक तरफ अल्लाह और दूसरी तरफ मोहम्मद लिखा हुआ है. तब उन्हें इसका विश्वास हुआ और तब से मछली चर्चा का विषय बन गई. पिछले 10 साल से अंकुर सिंघल मछली पाल रहे हैं और तीन साल पहले वो इस ऑस्कर प्रजाति की मछली खरीदकर लाए थे.  10 साल पहले खरीदी थी ऑस्कर प्रजाति की मछली इस मछली को खरीदने के लिए कई मुस्लिमों ने तीन लाख रुपये तक की बोली लगा दी है. लेकिन अंकुर इसे बेचने के लिए तैयार नहीं हुए. मछली पर अल्लाह और मोहम्मद का नाम लिखे होने की खबर जैसे ही शहर में फैली तो उसके बाद से व्यापारी के यहां मछली को देखने वालों का तांता लग गया. मछ्ली के साथ लोग सेल्फी ले रहे हैं और इससे खरीदने के लिए लाखों रुपये की कीमत देने के लिए तैयार हैं.  लाखों की कीमत देने के लिए तैयार हुए लोग बता दें, इससे पहले यूपी के शामली इलाके में एक शख्स ने मछली खरीदी थी. जिस पर 'अल्लाह' लिखा हुआ था. इस मछली को देखने के लिए लाखों लोगों की भीड़ उमड़ पड़ती थी. लोग इसे खरीदने के लिए मुहंमागी कीमत देने के लिए तैयार हो गए थे.    
इस वक्त हर ओर विक्की कौशल और कटरीना कैफ की शादी का हल्ला है. 9 दिसंबर को दोनों सवाई माधोपुर के सिक्स सेंसेस फोर्ट बरवाड़ा में शादी के बंधन बंध गये. शादी के बाद कटरीना कैफ ने मेहमानों को देसी बैना बांट कर बिदाई भी दी. विक्की-कटरीना की शादी में शामिल हुए दोस्त और परिवार वाले अब मुंबई  लौट रहे हैं. कुछ वक्त पहले ही विक्की कौशल के पिता शाम कौशल एयरपोर्ट पर स्पॉट किये गये. शाम कौशल को देखते ही पैपराजी ने उनसे विक्की-कैट की शादी से जुड़ा सवाल पूछ डाला, जिसका उन्होंने दो शब्दों में प्यारा सा जवाब भी दिया.  बेटे की शादी पर पिता के दो शब्द 
विक्की-कैट की शादी के बाद सभी लोग मुंबई वापसी कर रहे हैं. इस दौरान विक्की कौशल के पिता शाम कौशल को भी एयरपोर्ट पर खड़े हुए देखा गया गया. शाम कौशल को देखते ही पैपराजी उनसे पूछने लगे कि 'सर अगर आप दो शब्दों में नये जोड़े के लिये कुछ कहना चाहें तो.' एयरपोर्ट पर शाम कौशल काफी थके हुए दिखाई दे रहे थे. इसलिये पहले उन्होंने पैपराजी के सामने हाथ जोड़ लिया. इसके बाद वो कहते हैं 'भगवान की दया से...' इस बात से शाम कौशल का मतलब था कि भगवान की दया से शादी अच्छे से निपट गईं. कटरीना कैफ ने मेहमानों को बांटा 'देसी बैना', डिब्बे में लड्डू, मिठाई, बेसन सेव A post shared by Viral Bhayani (@viralbhayani)   कटरीना की मां भी दिखीं
मुंबई वापसी के दौरान कटरीना कैफ की मां को भी एयरपोर्ट पर स्पॉट किया गया. कटरीना की मां के साथ फैमिली के कुछ अन्य लोग भी नजर आ रहे थे. हांलाकि, उन्होंने पैपराजी को देख कर कैमरे पर कुछ बोला नहीं और आगे चलती चली गईं. कटरीना कैफ की मां एक सोशल वर्कर हैं, जो बेहद सिंपल लाइफ जीने में यकीन करती हैं.  Jacqueline Fernandez दबंग कंसर्ट का हिस्सा होंगी या नहीं? Salman Khan ने तोड़ी चुप्पी A post shared by Viral Bhayani (@viralbhayani) शादी के बाद कटरीना और विक्की प्राइवेट हेलिकॉप्टर से मुंबई के लिये रवाना हो गये थे. इस दौरान विक्की कौशल और कटरीना के साथ उनकी टीम भी मौजूद थी. शादी के बाद पहली बार कटरीना कैफ बेज कलर का फ्लावर प्रिंटेड सूट पहने हुई दिखाईं दीं. वहीं विक्की कौशल डार्क ब्लू सूट में नजर आए.   अब फैंस शादी के बाद इनकी पहली झलक देखने को बेताब बैठें हैं. उम्मीद है कि कटरीना और विक्की उनके फैंस की ये ख्वाहिश भी जल्द पूरी करेंगे.   
Lucknow Police Commissioner DK Thakur Corona Positive: कोरोना का नया वैरिएंट ओमिक्रॉन लगातार पैर पसार रहा है.अब देश के हर हिस्से में संक्रमण के नए मामले सामने आने लगे हैं. इसी बीच लखनऊ के पुलिस कमिश्‍नर डीके ठाकुर कोरोना संक्रमित हो गए हैं. पहली टेस्टिंग में कमिश्‍नर डीके ठाकुर पॉजिटिव पाए गए हैं. इसके बाद उनका दूसरा सैंपल जांच के लिए भेजा गया है. इसकी रिपोर्ट शनिवार को आएगी. कमिश्नर के संपर्क में आए लोगों की जांच कराई जा रही है.  दरअसल, प्रधानमंत्री नरेंद्र मोदी की विजिट से पहले उनकी कोरोना जांच कराई गई थी, इसमें वह पॉजिटिव पाए गए हैं. दरअसल, पीएम की यात्रा से पहले प्रोटोकॉल के तहत उनका कोविड टेस्ट हुआ था, जिसमें कमिश्‍नर डीके ठाकुर संक्रमित पाए गए. फिलहाल वह अपने आवास पर हैं और आइसोनेशन में हैं. एक बार फिर से दोबारा टेस्टिंग के लिए सैंपल भेजा गया है. वहीं जो लोग कमिश्‍नर के संपर्क में आए हैं, उन लोगों के भी नमूने लिए जा रहे हैं. ताकि ये पता चल सके कि कौन कौन पॉजिटिव हुआ है.   देश में सामने आए 32 केस  देश में ओमिक्रॉन वैरिएंट और कोरोनावायरस के क्‍या हालात हैं, इस पर आज स्‍वास्‍थ्‍य मंत्रालय की प्रेस कॉन्‍फ्रेंस हुई. जिसमें बताया गया कि अब तक कुल मिलाकर 59 देशों में ओमिक्रॉन वैरिएंट फैल चुका है. कुल 2936 मामले सामने आ चुके हैं.  24 नवम्‍बर को पहला केस इस वैरिएंट का पहला मामला दक्षिण अफ्रीका गोटेंग प्रांत में सामने आया था. 26 नवम्‍बर को उसे वैरिएंट ऑफ कंसर्न WHO ने घोषित किया था. वहीं भारत में अब तक इस वैरिएंट के 32 केस सामने आ चुके हैं. महाराष्‍ट्र में शुक्रवार को सात नए मामले रिपोर्ट किए गए. WHO ने ओमिक्रॉन को 'वैरिएंट ऑफ कंसर्न' घोषित किया है.  
सीडीएस बिपिन रावत और उनकी पत्नी समेत तेरह लोगों के हेलिकॉप्टर हादसे में निधन से पूरा देश गमगीन है. शुक्रवार को जनरल रावत और उनकी पत्नी का अंतिम संस्कार सैन्य सम्मान के साथ किया गया. इसी बीच प्रियंका गांधी का एक वीडियो सोशल मीडिया पर चर्चा में आ गया. वायरल वीडियो में प्रियंका गांधी गोवा का पारंपरिक डांस करती हुई नजर आईं.
प्रियंका के इस वीडियो को बीजेपी के आईटी इंचार्ज अमित मालवीय ने शेयर करते हुए घेराव किया है. वहीं प्रियंका के वीडियो के जवाब में लोग एक दिन पहले ही केंद्रीय मंत्री ज्योतिरादित्य सिंधिया की ग्वालियर के स्टेडियम में चौके-छ्क्के वाली फोटो शेयर कर रहे हैं.क्लिक करें - ग्वालियर: क्रिकेट स्टेडियम का ज्योतिरादित्य सिंधिया ने किया दौरा, लगाए चौके-छक्के 
प्रियंका के डांस वीडियो को अमित मालवीय ने अपने ट्विटर अकाउंट पर शेयर करते हुए आरोप लगाया है, 'जब 26/11 हुआ, तब सुबह तक राहुल गांधी पार्टी कर रहे थे. वहीं भाई की तरह, प्रियंका वाड्रा भी गोवा में नाच रही हैं, जबकि सीडीएस जनरल बिपिन रावत का अंतिम संस्कार किया जा रहा है, और पूरा देश शोक में डूबा हुआ है. क्या इससे ज्यादा शर्मनाक कुछ हो सकता है?'
  When 26/11 happened, Rahul Gandhi was partying till wee hours of morning.
Like brother, Priyanka Vadra too is dancing away in Goa while the entire nation is mourning and steeped in sadness as CDS Gen Bipin Rawat is being cremated.
Can anything be more shameful than this? pic.twitter.com/hggjarFJdx इसी बीच अमित मालवीय के ट्वीट के बाद सोशल मीडिया यूजर्स गुरुवार को ज्योतिरादित्य सिंधिया की क्रिकेट खेलते हुए तस्वीरें शेयर कर पलटवार करने लगे. एक ट्विटर यूजर ने ट्वीट करते हुए लिखा. 'शोक मनाते हुए भाजपा के युवा कैबिनेट मंत्री'  आपको बता दें कि गुरुवार को केंद्रीय नागरिक उड्डयन मंत्री ज्योतिरादित्य सिंधिया ने ग्वालियर के शंकरपुर में बन रहे अंतरराष्ट्रीय क्रिकेट स्टेडियम का दौरा कर कामकाज का जायजा लिया. सिंधिया ने स्टेडियम में इस दौरान बल्लेबाजी भी की और फिर दौड़ कर मैदान का एक चक्कर भी लगाया. जिसकी चर्चा अब प्रियंका के गोवा में डांस वीडियो के बाद तेज हो गयी है.  केरल से कश्मीर तक आंखें नम
CDS जनरल बिपिन रावत और उनकी पत्नी मधुलिका रावत शुक्रवार को पंचतत्व में विलीन हो गए. बेटियों ने पूरे रीति-रिवाज से अपने माता-पिता का अंतिम संस्कार किया. जिंदगीभर अपनी पत्नी का साथ निभाने वाले CDS बिपिन रावत ने आखिरी पलों में भी मधुलिका रावत का साथ नहीं छोड़ा. लिहाजा तमिलनाडु के कुन्नूर में हेलिकॉप्टर क्रैश के वक्त भी दोनों साथ ही थे. दोनों के पार्थिव शरीर एक ही विमान से दिल्ली के पालम एयरबेस पर लाए गए. वहीं, बरार स्क्वायर (श्मशान घाट) में भी दोनों के पार्थिव शरीरों को एक ही चिता में मुखाग्नि दी गई.
देश के पहले CDS को केरल से लेकर कश्मीर तक में श्रद्धांजलि दी गई. नम आंखों से लोगों ने उन्हें अंतिम विदाई दी. जब CDS के पार्थिव शरीर को कुन्नूर से पालम एयरपोर्ट पर लाया जा रहा था तो लोगों ने रास्ते में फूल बरसाए. साथ ही दिल्ली में भी उनकी अंतिम यात्रा के दौरान फूल बरसाए. देश ने भारी मन से वीर सपूत CDS बिपिन रावत को विदा किया.  
