6 दिसंबर को बाबरी विध्वंस की बरसी को लेकर यूपी पुलिस हाई अलर्ट पर है. डीजीपी ने सभी जिले में पुलिस अधिकारियों को अतिरिक्त सतर्कता बरतने का आदेश दिया है. इतना ही नहीं डीजीपी ने परंपरा से हटकर किसी भी कार्यक्रम के आयोजन को मंजूरी नहीं देने का निर्देश दिया है. इस संबंध में पुलिस अधिकारियों से व्यापक व्यवस्था करने को कहा गया है. बाबरी विध्वंस की बरसी को लेकर सुरक्षा में 150 पीएसी की कंपनी लगाई गई है जबकि सीआरपीएफ की 6 कंपनी को भी सुरक्षा में उतारा गया है. वाराणसी (काशी), मथुरा और अयोध्या में सुरक्षा के कड़े बंदोबस्त किए गए हैं. यूपी पुलिस की तरफ से ये भी कहा गया है कि तमाम संगठनों से बात की गई है ताकि कहीं कोई दिक्कत ना हो. इसके साथ ही 6 दिसंबर को वरिष्ठ पुलिस और प्रशासनिक अधिकारी मौके पर मुस्तैद रहेंगे. दरअसल, 6 दिसंबर को मुस्लिम समुदाय काला दिवस के तौर पर मनाता है तो वहीं हिंदू समुदाय के लोग इसे शौर्य दिवस के तौर पर मनाते हैं. मामले की संवेदनशीलता को देखते हुए यूपी पुलिस सुरक्षा में कोई कोर कसर नहीं छोड़ना चाहती है.  बता दें कि साल 2019 में सुप्रीम कोर्ट ने अयोध्या की विवादित जमीन पर रामलला विराजमान का हक माना था. जबकि मुस्लिम पक्ष को अयोध्या में ही 5 एकड़ जमीन देने का आदेश दिया था. चीफ जस्टिस रंजन गोगोई की अध्यक्षता वाली 5 जजों की विशेष बेंच ने सर्वसम्मति से यह फैसला सुनाया था. बाबरी विध्वंस की बरसी पर भगवान श्री कृष्ण की नगरी मथुरा में सुरक्षा के कड़े इंतजाम किए गए हैं. पूरे जिले में धारा 144 लगा दी गई है. मथुरा की सुरक्षा को लेकर डीएम नवनीत सिंह चहल ने कहा कि कुछ संगठनों ने ऐलान किया था कि 6 दिसंबर को शाही मस्जिद में जलाभिषेक करेंगे, जिसके बाद हमने एक्शन लिया, जिले में 144 धारा लगा दी गई है.  उन्होंने कहा, हमने 6 दिसंबर के लिए सुरक्षा के पुख्ता इंतजाम किए हैं. मथुरा को 4 जोन में बांट कर सुरक्षाकर्मियों को तैनात किया जाएगा. डीएम ने कहा अगर किसी ने गड़बड़ करने की कोशिश की तो हम ऐसे असामाजिक तत्वों से बेहद सख्ती से निपटेंगे.  ये भी पढ़ें:  
शिया सेंट्रल वक्फ बोर्ड के पूर्व चेयरमैन वसीम रिजवी (Wasim Rizvi) इस्लाम छोड़ हिंदू धर्म अपनाने जा रहे हैं. उन्हें डासना देवी मंदिर के महंत यति नरसिंम्हानंद गिरी महाराज सनातन धर्म ग्रहण करवाएंगे. जानकारी के मुताबिक, रिजवी आज सुबह साढ़े 10 बजे गाजियाबाद के डासना देवी मंदिर में हिंदू धर्म ग्रहण करेंगे. यति नरसिम्हानंद गिरी महाराज पूरे रीति रिवाज से उन्हें हिंदू धर्म ग्रहण करवाएंगे. कुछ दिन पहले ही जारी की थी वसीयत वसीम रिजवी ने कुछ दिन पहले ही अपनी वसीयत जारी की थी. इसमें उन्होंने ऐलान किया था कि मरने के बाद उन्हें दफनाया न जाए, बल्कि हिंदू रीति रिवाज से अंतिम संस्कार किया जाए. उन्होंने कहा था कि यति नरसिम्हानंद उनकी चिता को अग्नि दें. रिजवी ने एक वीडियो जारी कर कहा था कि मेरी हत्या करने और गर्दन काटने की साजिश रची जा रही है. मेरा गुनाह सिर्फ इतना है कि मैंने कुरान की 26 आयतों को सुप्रीम कोर्ट में चुनौती दी थी. मुसलमान मुझे मारना चाहते हैं और ऐलान किया है कि मुझे किसी कब्रिस्तान में जगह नहीं देंगे. इसलिए मरने के बार मेरा अंतिम संस्कार कर दिया जाए.  ये भी पढ़ें-- वसीम र‍िजवी की वसीयत: मरने के बाद दफनाने की बजाए मेरा हो दाह संस्‍कार, नरस‍िम्‍हा नंद सरस्‍वती दें मुखाग्‍न‍ि कट्टरपंथियों के निशाने पर रहते हैं रिजवी वसीम रिजवी अक्सर कट्टरपंथी मुस्लिमों के निशाने पर रहते हैं. उन्होंने कुरान से 26 आयतें हटाने की मांग को लेकर सुप्रीम कोर्ट में याचिका दायर की थी, जिसे खारिज कर दिया गया था. इसके बाद से ही रिजवी मुस्लिम संगठनों के निशाने पर हैं. मुस्लिम संगठनों का ये भी कहना है कि रिजवी का इस्लाम और शिया समुदाय से कुछ लेना-देना नहीं है. मुस्लिम संगठन रिजवी को मुस्लिम विरोधी संगठनों का एजेंट बताते हैं.  
शो के लिए विदेश जा रहीं अभिनेत्री जैकलीन फर्नांडीज (Jacqueline Fernandez) को मुंबई एयरपोर्ट पर हिरासत में लेने के बाद छोड़ दिया गया है.  जैकलीन फर्नांडीज के खिलाफ प्रवर्तन निदेशालय (ED) के द्वारा लुक आउट नोटिस जारी किए जाने के बाद उन्हें विदेश जाने से रोका गया था. शुरुआती जानकारी के मुताबिक अपने शो के लिए जैकलीन फर्नांडीज विदेश जा रही थीं लेकिन उन्हें एयरपोर्ट पर ही हिरासत में ले लिया गया था. हालांकि बाद में ईडी ने जैकलीन फर्नांडीज को छोड़ दिया और उन्हें एयरपोर्ट से बाहर जाने की इजाजत दे दी. जैकलीन को सूचित किया गया है कि उन्हें दिल्ली में ईडी के समक्ष पूछताछ के लिए पेश होना है. ईडी उनके खिलाफ जल्द ही नया समन जारी करेगी. जैकलीन फर्नांडीज के खिलाफ यह लुक आउट नोटिस मनी लॉन्ड्रिंग के मामले में जारी किया गया था. उनसे कुछ महीने पहले इसी मामले में दिल्ली में भी प्रवर्तन निदेशालय के अधिकारियों ने पूछताछ की थी. बता दें कि ईडी ने 200 करोड़ के मनी लॉन्ड्रिंग मामले में सुकेश चंद्रशेखर और अन्य के खिलाफ चार्जशीट दाखिल की है. केंद्रीय एजेंसी को सुकेश और अभिनेत्री जैकलीन फर्नांडीज के बीच वित्तीय लेनदेन के सबूत मिले थे. प्रवर्तन निदेशालय ने सुकेश चंद्रशेखर उसकी पत्नी लीना मारिया पॉल और छह अन्य के खिलाफ 200 करोड़ रुपये के मनी लॉन्ड्रिंग मामले में 7,000 पन्नों का आरोप पत्र दायर किया है.  रिपोर्टों के अनुसार, चार्जशीट में, चंद्रशेखर ने पूछताछ के दौरान खुलासा किया कि उसने जैकलीन को 52 लाख रुपये का एक घोड़ा और चार फारसी बिल्लियाँ उपहार में दी थीं, एक बिल्ली की कीमत 9 लाख रुपये है. इसके अलावा हीरा जड़ित आभूषण सेट, क्रॉकरी, और अन्य गिफ्ट भी उसने जैकलीन फर्नांडीज को दिए थे. ये भी पढ़ें:  
रूस के राष्ट्रपति व्लादिमीर पुतिन (Vladimir Putin) आज सोमवार को पीएम मोदी को एस-400 वायु रक्षा प्रणाली मॉडल गिफ्ट करेंगे. पुतिन 21वें भारत-रूस वार्षिक शिखर सम्मेलन में शामिल होने आ रहे हैं. 21वां भारत-रूस वार्षिक शिखर सम्मेलन (21st India-Russia Annual Summit) 6 दिसंबर को नई दिल्ली में आयोजित किया जा रहा है. प्रधानमंत्री मोदी (PM Modi) के साथ होने वाले इस शिखर सम्मेलन में शामिल के लिए रूस के राष्ट्रपति व्लादिमीर पुतिन (Vladimir Putin) भी शामिल होंगे. बता दें कि 2019 में ब्रासीलिया में ब्रिक्स बैठक के बाद, राष्ट्रपति पुतिन और प्रधानमंत्री मोदी के बीच यह पहली बैठक होगी. इस शिखर सम्मेलन में रक्षा मामलों सहित कई महत्वपूर्ण मामलों चर्चा की जाएगी. रूसी राष्ट्रपति व्लादिमीर पुतिन ने प्रधानमंत्री नरेंद्र मोदी को एस-400 एयर डिफेंस सिस्टम का मॉडल भेंट करेंगे. शीर्ष सरकारी सूत्रों ने इंडिया टुडे को बताया कि एके-203 असॉल्ट राइफल सौदा मुख्य आकर्षण होगा. एके-203 असॉल्ट राइफल को लेकर होगी डील रूस और भारत के बीच रूस की डिजाइन की हुई एके-203 असॉल्ट राइफल के निर्माण पर डील की जानी है. यह राइफल मेक इन इंडिया कार्यक्रम के तहत उत्तर प्रदेश में एक नई फैक्ट्री में बनाई जाएंगी. दोनों देश राइफलों की संख्या, कीमत और निर्माण प्रक्रिया के सौदे की शर्तों पर सहमत हुए हैं. यह सौदा होने के बाद 10 साल तक भारत सशस्त्र बलों के लिए AK-203S मॉडल की 6,014,427 राइफलों का निर्माण किया जाएगा. रूस में पहले 70,000 मॉडल तैयार किए जाएंगे. जिसके बाद उसकी तकनीक को समझने के बाद भारत में इसका निर्माण किया जाएगा. इस प्रक्रिया में 32 महीने लग जाएंगे, जिसके बाद ये सेना को मिल सकेंगे.
विक्की कौशल और कटरीना कैफ की शादी इन दिनों सुर्खियों में बनी हुई है. कई सारी रिपोर्ट्स में ये सामने आया है कि कपल शादी करने जा रहे हैं और इसकी तैयारियां भी जोरों पर चल रही हैं. विक्की और कटरीना ने अपनी ओर से इस बारे में पूरी तरह से चुप्पी साध रखी है. मगर इतनी बड़ी बात भला कैसे छिपी रहे. दो बड़े स्टार्स शादी करने जा रहे हैं और हर तरफ इस बारे में चर्चा है. कुछ वीडियोज और फोटोज भी सामने आ रहे हैं जो इस खबर को और मजबूती दे रहे हैं.  कटरीना की फैमिली की हेल्प करते नजर आए विक्की कौशल दरअसल विक्की कौशल कटरीना की फैमिली को भी पूरा सपोर्ट कर रहे हैं और अपनी ओर से उन्हें किसी चीज की कमी नहीं महसूस होने दे रहे. इसलिए अब कटरीना की मॉम और फैमिली मेंबर्स को विक्की ने अपनी कार दे दी ताकि उन्हें शॉपिंग करने में किसी तरह की परेशानी ना हो. शनिवार के दिन शहर में शॉपिंग करने के लिए कटरीना की फैमिली ने एक प्राइवेट कार ली हुई थी. इसके बाद 5 दिसंबर यानी रविवार के दिन कटरीना की फैमिली को विक्की की कार में ही स्पॉट किया गया. इस दौरान के वीडियोज और फोटोज सामने आए हैं.   A post shared by Viral Bhayani (@viralbhayani) शादी की बात करें तो विक्की और कटरीना राजस्थान के सिक्स सेंसेस फोर्ट बरवाड़ा में 9 नवंबर को शादी रचाएंगे. रिपोर्ट्स की मानें तो शादी के लिए कपल 6 दिसंबर को जयपुर के लिए रवाना होंगे. इसके बाद हेलीकॉप्टर से दोनों वेडिंग वेन्यू पर पहुंचेंगे. प्री-वेडिंग फेस्टिविटीज की बात करें तो ये 7 दिसंबर को शुरू होंगी.   A post shared by Viral Bhayani (@viralbhayani) Katrina Kaif- Vicky Kaushal Wedding: बेहद कीमती होंगे कटरीना के वेडिंग फुटवियर, शादी के लिए स्पेशली कराए कस्टमाइज्ड!  मीडिया कवरेज से दूरी शादी में मीडिया कवरेज को लेकर कपल काफी स्ट्रिक्ट हैं. दोनों अपनी इस शादी को मीडिया से दूर रखना चाहते हैं. तभी तो शादी में शामिल होने वाले मेहमानों को लेकर भी थोड़ी सख्ती बरती जा रही है. शादी में जो भी मेहमान आएंगे उन्हें फोन अपने साथ रखने की इजाजत नहीं होगी. इसके अलावा सेरेमनी में शामिल होने वाले सभी मेहमानों को एक सीक्रेट कोड दिया जाएगा. इसी कोड की मदद से उन्हें इस ग्रैंड वेडिंग में एंट्री मिलेगी.  
कोविड-19 के ओमिक्रॉन वैरिएंट (Omicron variant) को देखते हुए सरकार एक्शन मोड में आ गई है. दरअसल, जाइडस (Zydus) की वैक्सीन zy-cov-D उन राज्यों में सिर्फ वयस्कों को लगाई जाएगी, जहां पर पहले से ही टीकाकरण का स्तर बेहद कम है. मसलन, पश्चिम बंगाल, झारखंड, बिहार, पंजाब, महाराष्ट्र, तमिलनाडु, उत्तर प्रदेश सरीखे राज्यों में जाइडस वैक्सीन की 1 करोड़ खुराक दी जाएगी.  बता दें कि वैक्सीन सिर्फ वयस्कों को लगाई जाएगी. इसके साथ ही यह भी देखा जाएगा कि जिन राज्यों में कोरोना की पहली खुराक का आंकड़ा कम होगा, उन्हें प्राथमिकता पर रखा जाएगा. इसके लिए भारत सरकार की ओर से जाइडस वैक्सीन की 1 करोड़ खुराक वितरिक की जाएगी. जाइडस की वैक्सीन उन जिलों में भी लगाई जाएगी जहां पर कोविड-19 (Covid-19) के टीकों की पहली खुराक का ग्राफ बेहद कम है. हालांकि भारत में पूरी तरह से टीकाकरण योग्य आबादी के 50% तक पहुंच गया है. वयस्कों के लिए Zydus का टीका जल्द ही भारत के कोविड प्रतिरक्षण कार्यक्रम में जोड़ा जाएगा. बता दें कि भारत के कई हिस्सों में कोविड टीकाकरण का काम तेजी से चल रहा है. बता दें कि हिमाचल प्रदेश ने देश में COVID-19 टीकाकरण को लेकर बड़ा मुकाम हासिल किया है. राज्य में सौ प्रतिशत वयस्क आबादी को कोरोना से बचाव के लिए टीका लगाया जा चुका है.  राज्य के 53,86,393 वयस्कों को कोरोना से बचाव के लिए वैक्सीन की दूसरी डोज लगा दी गई है. 
कोरोना महामारी की वजह से साल-2021 वाहन निर्माता और ग्राहकों के लिए कुछ खास नहीं रहा. कार निर्माता कंपनियों को भारी नुकसान उठाना पड़ा है. यही नहीं, वाहनों के निर्माण में लागत बढ़ने से कंपनियां अपनी कारों की कीमतें भी लगातार बढ़ा रही हैं. देश में सबसे ज्यादा कार बेचने वाली कंपनी मारुति सुजुकी (Maruti Suzuki) पहले ही घोषणा कर चुकी है कि वे जनवरी-2022 से कारों की कीमतें बढ़ाएगी.
 
इसी कड़ी में होंडा (Honda Cars), टाटा मोटर्स (Tata Motors) और रेनॉ (Renault) जैसी कार निर्माता कंपनियां भी बढ़ती लागत का हवाला देते हुए जनवरी से वाहनों की कीमतें बढ़ाने की योजना बना ली है. इसके अलावा ऑडी और मर्सिडीज-बेंज जैसी कंपनियां अगले महीने से गाड़ियों की कीमतों में बढ़ोतरी करने जा रही हैं.  अगले साल से और महंगी होंगी कारें  मारुति सुजुकी ने जनवरी-2022 से कारों की कीमतें बढ़ाने की योजना बना रखी है. कंपनी ने बताया कि अलग-अलग मॉडलों के लिए अलग-अलग कीमतों में बढ़ोतरी होगी. इसके साथ ही मर्सिडीज-बेंज ने कहा कि बढ़ती निर्माण लागत और फीचर्स बढ़ाने से कुछ चुनिंदा मॉडलों की कीमतों में 2% तक की बढ़ोतरी की जाएगी. इस बीच, ऑडी ने कहा कि उसके नई कीमतें 1 जनवरी 2022 से लागू हो जाएंगी. इसकी सभी मॉडल रेंज पर 3% तक की बढ़ोतरी होगी.  वहीं टाटा मोटर्स ने भी ने कहा कि कच्चे माल और अन्य आंतरिक लागतों की कीमतों में बढ़ोतरी जारी है. लागत बढ़ोतरी को कुछ कम करने के लिए कारों की कीमतों में बढ़ोतरी का फैसला लेना जरूरी हो गया है. कंपनी घरेलू बाजार में पंच, नेक्सॉन और हैरियर जैसे मॉडल बेचती है. लागत बढ़ने का हवाला होंडा कार्स इंडिया ने भी कहा कि वह निकट भविष्य में कीमतों में बढ़ोतरी पर विचार कर रही है. कंपनी के एक प्रवक्ता ने कहा कि वस्तुओं की कीमतों में बढ़ोतरी से इनपुट लागत पर गंभीर प्रभाव पड़ा है. हम भी इसका सामाधान खोजने की कोशिश कर रहे हैं कि कितना इसको कम किया जा सकता है. वहीं, रेनॉ इंडिया ने कहा कि वह जनवरी से कारों की कीमतें बढ़ाने की सोच रही है. यह फ्रेंच कंपनी भारतीय बाजार में Kwid, Triber और Kiger जैसे मॉडल बेचती है.  बात दें, पिछले एक साल में स्टील, एल्यूमिनियम, तांबा, प्लास्टिक के दामों में इजाफा हुआ है. अन्य आवश्यक वस्तुओं की कीमतों पर भी बढ़ोतरी का असर देखा गया है. ऐसे में कंपनियां कार की कीमतों में बढ़ोतरी के लिए मजबूर हो गई हैं. इसके अलावा अभी कुछी दिनों में  बेसिक उपकरण और ट्रांसपोर्ट महंगे होने के कारण मैन्युफेक्चरिंग लागत में इजाफा हुआ है.   
एक छोटी सी गलती भी कभी कभी इंसान की जान पर भारी पड़ती है. कुछ ऐसा ही देखने को मिला नोएडा-ग्रेटर नोएडा एक्सप्रेसवे पर जहां कार में पानी की एक बोतल की वजह से इंजीनियर की मौत हो गई. दरअसल दिल्ली के रहने वाले इंजीनियर अभिषेक झा दोस्त के साथ कार से ग्रेटर नोएडा की तरफ जा रहे थे. इसी दौरान अभिषेक की गाड़ी सड़क किनारे खड़ी ट्रक से जा टकरायी जिस वजह से उनकी जान चली गई जबकि उनका दोस्त बुरी तरह घायल है. पुलिस ने हादसे का कारण कार में मौजूद पानी की एक बोतल को बताया है. पुलिस के मुताबिक जब अभिषेक कार चला रहे थे इसी दौरान सीट के पीछे रखी पानी की बोतल सरक कर अभिषेक के पैरों के पास आ गई. ट्रक को पास देखकर कार को नियंत्रित करने के लिए अभिषेक ने ब्रेक लगाया लेकिन ब्रेक पैंडल के नीचे बोतल होने की वजह से ब्रेक नहीं लग पाया और गाड़ी ट्रक से टकरा गई.  पुलिस ने बताया कि यह हादसा सेक्टर 144 के पास हुआ जिसमें गाड़ी चला रहे शख्स अभिषेक की मौत हो गई. जानकारी के मुताबिक अभिषेक झा ग्रेटर नोएडा की एक कंपनी में इंजीनियर थे. पुलिस के मुताबिक अभिषेक शुक्रवार की रात को अपने दोस्त के साथ रीनॉल्ट ट्राइबर गाड़ी से नोएडा से ग्रेटर नोएडा जाने के लिए निकले थे. इसी दौरान सेक्टर 144 के पास उनकी तेज रफ्तार कार खराब पड़े ट्रक से टकरा गई. रिपोर्ट के मुताबिक पानी की बोतल ब्रैक पैंडल के नीचे आ जाने की वजह से ही यह हादसा हुआ.  ये भी पढ़ें: 
 
उत्तर प्रदेश के मेरठ से एक वीडियो वायरल हुआ है. जिसमें एक शख्स को तंदूरी रोटी बनाते देखा जा सकता है. आरोप की बात ये है कि यह शख्स  रोटियों पर थूक कर उन्हें तंदूर में डाल रहा है. यह वीडियो एक सगाई समारोह का है. पुलिस ने आरोपी शख्स को गिरफ्तार कर लिया है. इस मामले पर आरोपी का कहना है कि उसने रोटियों पर नहीं थूका है.   रोटियों पर थूकने का वीडियो वायरल यह मामला मेरठ के कंकरखेड़ा के नगलाताशी में तीन, चार दिन पहले हुई एक सगाई समारोह का है. इस दौरान किसी ने छुपकर रोटी बना रहे शख्स की वीडियो बनाया और सोशल मीडिया पर वायरल कर दिया. आरोप है कि रोटी बनाते सयम आरोपी उस पर थूक रहा है फिर तंदूर में डाल रहा है. वीडियो वायरल होने के बाद आरोपी नौशाद को पुलिस ने गिरफ्तार कर लिया है.  पुलिस वीडियो की जांच में जुटी  पुलिस की गिरफ्त में आने के बाद आरोपी ने पुलिस को बताया कि उसके खिलाफ लगाए गए सभी आरोप गलत हैं उसने रोटियों पर नहीं थूका है. पुलिस को सगाई समारोह का वो वीडियो भी मिल गया है. अब इस मामले की जांच शुरू कर गई है.  आरोपी पुलिस की गिरफ्त में  बता दें, पहले भी रोटियों पर थूकने वाले कई वीडियो वायरल हुए हैं. जिन पर पुलिस ने सख्त कार्रवाई की है. वीडियो को देखने के बाद लोगों में काफी गुस्से का माहौल है, उनका कहना है कि ऐसी हरकतों के लिए सख्त कानून बनाने की जरुरत है और ऐसे लोगों के खिलाफ सख्त कार्रवाई होनी चाहिए.    
Virat Kohli: विराट कोहली के बल्ले से शतक लगाने का इंतजार और बढ़ गया है. रविवार को न्यूजीलैंड के खिलाफ दूसरी पारी में भी विराट कोहली सेट होने के बाद पवेलियन लौट गए. भारतीय कप्तान को कीवी स्पिनर रचिन रवींद्र ने बोल्ड कर दिया. कोहली ने 84 गेंदों पर 36 रनों की पारी खेली. अब कोहली के शतक नहीं बनाने को लेकर दिग्गज भारतीय क्रिकेटर वीवीएस लक्ष्मण ने बड़ा बयान दिया है. लक्ष्मण का मानना है कि कोहली को तकनीकी या मानसिक समस्या नहीं है, जो उन्हें शतक बनाने से वंचित कर रहा है. लक्ष्मण ने कहा कि कोहली को धैर्य रखना होगा और वह एक बड़ी पारी खेलने के काफी नजदीक हैं. लक्ष्मण ने स्टार स्पोर्ट्स से कहा, 'यह माइंडसेट के बारे में नहीं है. फैक्ट यह है कि जब तक विराट कोहली क्रीज पर होते हैं, तब तक हर किसी को लगता है कि वह जरूर इस इनिंग्स में शतक बनाने जा रहे हैं. जबतक वह क्रीज में रहते हैं, वह पूर्ण नियंत्रण में दिखाई पड़ते हैं. इंग्लैंड में भी कुछ मैचों में ऐसा हुआ.' 'यह एडिलेड में भी हुआ जहां वह अजिंक्य रहाणे की गलतफहमी से रन आउट होने से पहले ऑस्ट्रेलियाई अटैक पर हावी थे. आज भी उन्होंने जो शॉट खेला वह दुर्भाग्यपूर्ण था, गेंद बहुत धीमी गति से आई और अंदर का किनारा लेकर विकेट पर जा लगी.' लक्ष्मण ने बताया, 'मुझे लगता है कि उन्हें धैर्यपूर्वक इंतजार करना होगा. मुझे नहीं लगता कि उन्हें कोई तकनीकी समस्या है. मुझे लगता है कि यह उनके मैदान पर उतरने और लंबी पारी खेलने के बारे में है. एक बार जब वह लंबी पारी आ जाती है और जब वह उस मुकाम पर पहुंच जाते हैं, तो हम सभी जानते हैं कि विराट कोहली क्या कर सकते हैं.' विराट कोहली को इंटरनेशनल क्रिकेट में शतक बनाए हुए अब दो साल से ज्यादा हो चुके हैं. कोहली ने आखिरी बार नवंबर 2019 में बांग्लादेश के खिलाफ डे-नाइट टेस्ट में शतक बनाया था. तब उन्होंने कोलकाता में 136 रनों की शानदार पारी खेली थी. उस शतक के बाद से कोहली तीनों प्रारूपों यानी टेस्ट, वनडे और टी20 इंटरनेशनल की कुल‌ 58 पारियों में शतक नहीं बना सके हैं. 2021 में विराट कोहली ने 17 टेस्ट पारियों में 29 से भी कम के एवरेज से 483 रन बनाए हैं.  
 
 
बुलंदशहर में RLD नेता के काफिले पर ताबड़तोड़ फायरिंग हुई है जिसमें पांच लोग बुरी तरह घायल हो गए हैं. शुरुआती जानकारी के मुताबिक 50 राउंड से ज्यादा गोलियां चली हैं. रिपोर्ट के मुताबिक, आरएलडी नेता हाजी यूनुस के हाथ में गोली लगी है. आरएलडी नेता और पूर्व ब्लॉक प्रमुख हाजी यूनुस पर यह हमला रविवार को उस वक्त हुआ जब वो एक शादी समारोह से लौट रहे थे. जैसे ही उनका काफिला भाईपुर गांव के पास पहुंचा बदमाशों ने ऑटोमेटिक हथियारों से ताबड़तोड़ फायरिंग शुरू कर दी. हाजी यूनुस ने आरोप लगाया की बीते 6 महीने से हत्या की आशंका जताते हुए एसएसपी से सुरक्षा की गुहार लगाते रहे लेकिन उन्हें कोई सुरक्षा उपलब्ध नहीं कराई गई. इतना ही नहीं हाजी यूनुस ने अपने बड़े भाई हाजी अली के बेटे द्वारा हत्या की जाने की आशंका जताई है. बता दें कि अनस अपनी पिता की ही हत्या के मामले में डासना जेल में बंद है. वहीं इस मामले को लेकर एसएसपी संतोष कुमार सिंह ने कहा है कि जेल में बंद अनस की इस हमले में भूमिका की जांच की जा रही है. ये भी पढ़ें:  
दुनिया के 38 देशों में फैल चुका कोरोना का Omicron Variant अब भारत में भी डराने लगा है. अब तक देश में Omicron के 21 मामले सामने आ चुके हैं. इसी बीच कर्नाटक की राजधानी बेंगलुरु में नई और सख्त Covid Guidelines जारी कर दी गईं हैं. अब बेंगलुरु में मॉल और थियेटर में सिर्फ उन्हीं लोगों को एंट्री मिलेगी जिन्हें कोरोना वैक्सीन (Corona Vaccine) की दोनों डोज लगी. साथ ही शॉपिंग कॉन्प्लेक्स और थियेटर्स के मैनेजर्स और मालिकों को भी सख्ती बरतने के निर्देश दिए गए हैं. नई गाइडलाइंस में क्या? - मॉल, शॉपिंग कॉन्प्लेक्स, थियेटर्स और सिनेमा हॉल्स में एंट्री तभी जब वैक्सीन की दोनों डोज लगी होगी. - मालिक और मैनेजर्स इस बात को सुनिश्चित करेंगे कि उनके यहां आने वाले लोग मास्क, सोशल डिस्टेंसिंग और बाकी कोविड एप्रोप्रिएट बिहेवियर का अच्छे से पालन करें. - सभी दुकानों, थियेटर, मॉल्स में स्क्रीनिंग और वैक्सीनेशन सर्टिफिकेट जांचने के लिए स्टाफ लगाया जाएगा. - BBMP के मार्शल और स्वास्थ्य अधिकारी बिना किसी पूर्व सूचना के निरिक्षण करेंगे और अगर कहीं आदेशों का उल्लंघन होना पाया जाता है तो उसके खिलाफ सख्त कानूनी कार्रवाई की जाए. ये भी पढ़ें-- Omicron: भारत के दिग्गज एक्सपर्ट बोले- बड़े शहरों में फैलेगा कोरोना का ओमिक्रॉन वैरिएंट बेंगलुरु में Omicron के दो केस Covid-19 का नया वैरिएंट B.1.1.529 दक्षिण अफ्रीका में मिला है. विश्व स्वास्थ्य संगठन (WHO) ने इसे 'वैरिएंट ऑफ कंसर्न' यानी 'चिंताजनक' घोषित किया है. इसे Omicron नाम दिया गया है. बेंगलुरु में Omicron वैरिएंट के दो मामले सामने आ चुके हैं. दोनों ही दक्षिण अफ्रीका से लौटकर आए थे.   
नगालैंड (Nagaland) के मोन जिले में शनिवार शाम हुई गोलीबारी की घटना में एक जवान समेत 14 लोगों की मौत हो गई. इस घटना के बाद लोगों में आक्रोश व्याप्त हो गया और जिले में काफी हिंसा हुई. अब इस मामले में आर्मी की ओर से एक बयान जारी किया गया है. इस बयान में कहा गया है कि जवानों ने आत्मरक्षा के चलते गोलियां चलाईं. इस घटना में सेना के भी दो जवान घायल हो गए हैं. नगालैंड फायरिंग मामले के बाद सेना ने जारी किए गए बयान में कहा है कि शनिवार शाम करीब चार बजे नगालैंड के मोन में तकरीबन 500 युवाओं की गुस्साई भीड़ सुरक्षा बलों के शिविर में घुस गई थी. तिजित के तिरु में बीते दिन लोगों की हत्या कर दी गई थी. जिसके विरोध में प्रदर्शन किया जा रहा था. नगालैंड फायरिंग की घटना के विरोध में भीड़ प्रदर्शन कर रही थी. सुरक्षा बलों ने भीड़ को समझाने का भरसक प्रयास किया, लेकिन भीड़ ने शिविर में तोड़फोड़ शुरू कर दी. सैनिकों पर भीड़ ने कर दिया था हथियारों से हमला सेना ने जारी बयान में कहा है कि भीड़ द्वारा हमला होने पर सुरक्षाकर्मी संयम बरतते रहे. भीड़ को शांत करने और उन्हें वापस लौटने के लिए बोलते रहे. युवाओं को मनाने की कोशिश की. हालांकि भीड़ ने आर्मी के बस में घुसकर तोड़फोड़ की और आग लगा दी. इसके बावजूद सैनिकों ने कोई बल प्रयोग नहीं किया. जब भीड़ ने हथियारों के साथ सैनिकों पर हमला करना शुरू कर दिया, तो आत्मरक्षा में सैनिकों ने गोलियां चला दीं. इसी वजह से कुछ नागरिक घायल हो गए. इस मामले में दो सुरक्षाकर्मी भी गंभीर रूप से घायल हैं.
दुनियाभर में खतरा बन चुका कोविड-19 (Covid-19) का नया वैरिएंट ओमिक्रॉन (Omicron variant) अब भारत में भी दस्तक दे चुका है. देश के कई हिस्सों में मरीज मिलने से चिंता बढ़ गई है. लिहाजा जयपुर, महाराष्ट्र, कर्नाटक, गुजरात और राजधानी दिल्ली में ओमिक्रॉन वैरिएंट पहुंच चुका है. इस वैरिएंट के मरीज मिलने के बाद कॉन्टैक्ट ट्रेसिंग बढ़ा दी गई है. सभी मरीजों को अस्पताल में भर्ती कराया गया है. देशभर में ओमिक्रॉन के 21 मरीज सामने आ चुके हैं. वहीं राज्यों के स्वास्थ्य विभाग अलर्ट मोड में आ गए हैं.  जयपुर में 9 केस मिलने से मचा हड़कंप राजस्थान के जयपुर में ओमिक्रॉन वैरिएंट के अब तक सबसे ज्यादा मरीज मिले हैं. जयपुर ने महाराष्ट्र को इस मामले में पीछे कर दिया है. यहां 9 मरीज सामने आए हैं. दक्षिण अफ्रीका से एक परिवार के लौटने के बाद सैंपल लेकर जीनोम सीक्वेंसिंग के लिए भेजे गए थे. जिसमें 9 लोगों में संक्रमण की बात सामने आई है. दक्षिण अफ्रीका से सात दिन पहले जयपुर लौटे एक परिवार के चार लोग कोरोना पॉजिटिव पाए गए थे. इसमें माता-पिता, उनकी 15 और 8 साल की दो बेटियां हैं. चिकित्सा सचिव वैभव गालरिया ने बताया कि दक्षिण अफ्रीका से आए परिवार और उनके कॉन्टैक्ट में आए 34 लोगों के सैंपल लिए गए थे, जिनमें से पांच और लोगों में ओमिक्रोन वैरिएंट मिला है. महाराष्ट्र में अब तक 8 संक्रमित मिले 
महाराष्ट्र में ओमिक्रॉन वैरिएंट से संक्रमित मरीजों की संख्या 8 हो गई है. रविवार को 7 नए मामले सामने आए. इसमें एक ही परिवार के 6 लोग शामिल हैं, जो नाइजीरिया से लौटे थे. इनमें 44 साल की महिला अपनी दो बेटियों के साथ 24 नवंबर को नाइजीरिया से आई थी. ये लोग पिंपरी-चिंचवड़ नगरपालिका इलाके में अपने भाई के घर आए हुए थे. महिला के अलावा उसकी उसकी 18 साल और 12 साल की दो बेटियां भी पॉजिटिव हैं. जबकि महिला का भाई और उसकी 7 साल और डेढ़ साल की बेटी भी संक्रमित मिली हैं. नाइजीरिया से आने के बाद महिला 13 लोगों से मिली थी. सभी की जांच कराई गई है. पुणे की नेशनल इंस्टीट्यूट ऑफ वायरोलॉजी के मुताबिक मरीजों में ओमिक्रॉन की पुष्टि हुई है. इसके अलावा पुणे के ही एक 47 साल के व्यक्ति में भी ओमिक्रॉन संक्रमण पाया गया है. पहला केस कर्नाटक में मिला, यहां 2 मरीजों में पुष्टि देश में पहला और दूसरा ओमिक्रॉन का केस कर्नाटक के बैंगलुरु में मिला था.  66 साल के जो बुजुर्ग ओमिक्रॉन वैरिएंट से संक्रमित पाए गए थे, वह साउथ अफ्रीका से दुबई होते हुए भारत लौटे थे. 20 नवंबर को एयरपोर्ट से उनका सैंपल लिया गया था. हालांकि वह कोरोना वैक्सीन की दोनों डोज ले चुके हैं. लेकिन ओमिक्रॉन वैरिएंट से संक्रमित 46 साल के दूसरे शख्स ने प्रभावित देशों की यात्रा नहीं की थी. न ही वह पहले मरीज के संपर्क में आए थे. जबकि ओमिक्रॉन से संक्रमित दूसरे शख्स के संपर्क में आए 5 लोगों भी कोरोना पॉजिटिव पाए गए. लेकिन उनमें ओमिक्रॉन वैरिएंट है, इस बात की पुष्टि नहीं हुई है. गुजरात पहुंच चुका है नया वैरिएंट
भारत में ओमिक्रॉन (Omicron) का संभावित तीसरा केस गुजरात में मिला है. जामनगर में अफ्रीकी देश जिम्बाब्वे से लौटे शख्स में खतरनाक वैरिएंट मिला है.  Omicron virus से संक्रमित व्यक्ति के संपर्क में आए सभी लोगों की टेस्टिंग और ट्रेसिंग की जा रही है. ये शख्स जिम्बाब्वे से गुजरात लौटा था. एयरपोर्ट पर जांच में पॉजिटिव पाया गया था. इसके बाद मरीज का सैंपल जीनोम सिक्वेंसिंग के लिए भेजा गया था. बताया जा रहा है कि संक्रमित व्यक्ति के संपर्क में 10 लोग आए हैं. सभी को क्वारंटाइन कर दिया गया है. बता दें कि मरीज कोरोना की दोनों डोज लगवा चुका है.   दिल्ली में भी ओमक्रॉन का मरीज मिला
देश की राजधानी दिल्ली में भी ओमिक्रॉन (Omicron variant) का एक मरीज मिल चुका है. दिल्ली के स्वास्थ्य मंत्री सत्येंद्र जैन ने इसकी पुष्टि की है. मरीज इस वक्त एलएनजेपी में भर्ती है. स्वास्थ्य मंत्री सत्येंद्र जैन ने कहा कि विदेश से आए 12 लोगों के सैंपल जीनोम सिक्वेंसिंग के लिए भेजे गए थे. जिनमें से 11 लोगों को सामान्य कोरोना है, लेकिन 12वां व्यक्ति ओमिक्रॉन पॉजिटिव है. ये व्यक्ति अफ्रीकी देश तंजानिया से भारत आया था. इस शख्स के संपर्क में आए 6 लोगों के सैंपल लेकर जीनोम सीक्वेंसिंग के लिए भेजे गए हैं. दिल्ली के स्वास्थ्य मंत्री सत्येंद्र जैन ने कहा कि अब तक कुल 17 लोग जो विदेश से आए थे और कोरोना पॉजिटिव पाए गए हैं, उन्हें एलएनजेपी अस्पताल में भर्ती कराया गया है. 
Ind Vs Nz, Mumbai Test: भारत और न्यूजीलैंड के बीच जारी मुंबई टेस्ट में टीम इंडिया की जीत आसान दिख रही है. मैच के तीसरे दिन भी टीम इंडिया का दबदबा देखने को मिला और दिन का खेल खत्म होने तक न्यूजीलैंड दूसरी पारी में अपने पांच विकेट गंवा चुका था. अब टीम इंडिया की कोशिश होगी कि मैच के चौथे दिन ही मुकाबला जीता जाए, मैच के साथ-साथ सीरीज पर भी कब्जा होगा. स्पिनर्स के आगे न्यूजीलैंड ने टेके घुटने
भारत की ओर से न्यूजीलैंड को 540 रनों का लक्ष्य दिया गया, जो मौजूदा परिस्थितियों में न्यूजीलैंड के लिए मुश्किल ही नज़र आ रहा है. न्यूजीलैंड को शुरुआत में ही झटका लगना शुरू हुआ, जो अंत तक होता रहा. मैच के तीसरे दिन रविचंद्रन अश्विन ने तीन विकेट लिए, अक्षर पटेल ने एक विकेट झटका और एक रनआउट हुआ. 
दूसरी पारी में न्यूजीलैंड की ओर से सिर्फ डी. मिचेल ने 60 रन बनाए, जबकि एच. निकोलस अभी भी 36 रन बनाकर नाबाद हैं. डि. मिचेल ने एच. निकोलस के साथ मिलकर 76 रनों की साझेदारी की, जो न्यूजीलैंड की इस पारी की सबसे बड़ी साझेदारी रही. दिन का खेल खत्म होने तक न्यूजीलैंड का स्कोर  140/5 रन रहा, जबकि अभी उसे जीत के लिए 400 रनों की जरुरत है.   Stumps on Day 3 of the 2nd Test.#TeamIndia 5 wickets away from victory.
Scorecard - https://t.co/KYV5Z1jAEM #INDvNZ @Paytm pic.twitter.com/C7luRRTwNk मयंक-अक्षर ने दिखाया दम
अगर टीम इंडिया की दूसरी पारी की बात करें तो एक बार फिर मयंक अग्रवाल ने शानदार फिफ्टी जड़ी. पहली पारी में 150 रन बनाने वाले मयंक अग्रवाल ने दूसरी पारी में 62 रन बनाए. मयंक के अलावा अक्षर पटेल ने अंत में तेजी से रन बटोरे, सिर्फ 26 बॉल में 41 रन बनाए. अक्षर पटेल ने कुल 4 छक्के जड़े. 
कप्तान विराट कोहली बड़ी पारी खेलने से चूक गए और 36 के स्कोर पर आउट हुए. जबकि शुभमन गिल और चेतेश्वर पुजारा ने 47-47 रनों की पारी खेली. टीम इंडिया ने अपनी दूसरी पारी 276 रनों पर घोषित की.    Nicholls (36*) & Ravindra (2*) will resume on Day 4 tomorrow, both showing plenty of character to close out Day 3 at Wankhede Stadium.
Follow play live in NZ on @skysportnz & @SENZ_Radio
Scorecard | https://t.co/tKeqyLOL9D #INDvNZ pic.twitter.com/OMPI0gsNDO कल ही सीरीज जीतेगा इंडिया
अगर टीम इंडिया सोमवार को न्यूजीलैंड के पांच विकेट ले लेती है, तो मैच जीतने के साथ-साथ सीरीज पर भी उसका कब्जा होगा. पहला मैच कानपुर में खेला गया था, वो मैच न्यूजीलैंड ने आखिरी मौके पर ड्रॉ करवा लिया था. लेकिन मुंबई टेस्ट में कोई चमत्कार ही उसे हार से बचा सकता है. कप्तान विराट कोहली की अगुवाई में भारत की ये 39वीं टेस्ट जीत होगी.      
   
