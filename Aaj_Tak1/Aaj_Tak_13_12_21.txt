देशभर के लिए ये प्राउड मोमेंट है कि हरनाज संधू (Harnaaz Sandhu) को मिस यूनिवर्स का क्राउन मिला है. 21 साल बाद भारत में मिस यूनिवर्स का ताज आया है. प्रधानमंत्री नरेंद्र मोदी समेत दुनियाभर के लोगों ने हरनाज को शुभकामनाएं दीं. अवॉर्ड जीतने से पहले हरनाज से चैलेंजिंग सवाल पूछे गए. टाइटल देने की प्रक्रिया में कंटेस्टेंट्स से सवाल भी पूछे जाते हैं. उन सवालों के जवाब के आधार पर इस बात का निर्णय लिया जाता है कि किसके सर ताज पहनाया जाएगा. इसके लिए उन्हें 30 सेकेंड का समय दिया जाता है. आइये जानते हैं इस साल मिस यूनिवर्स की रेस में शामिल टॉप 5 कंटेस्टेंट्स से क्या सवाल पूछे गए.  हरनाज (इंडिया)-  सवाल- बहुत लोगों को ऐसा लगता है कि क्लाइमेट चेंज एक होक्‍स्‌ है. कैसे आप उन्हें कन्विन्स करने की कोशिश करेंगे? जवाब- मेरा दिल ये देखकर टूट जाता है कि किस तरह से कुदरत को काफी सारी समस्याओं का सामना करना पड़ रहा है. ये सब सिर्फ इसलिए है क्योंकि हमने लापरवाही की है. मुझे पूरी तरह से लगता है कि अब वो समय आ गया है कि हमें इसपर बातें कम करनी चाहिए और काम ज्यादा. क्योंकि एक एक्शन या तो लोगों को मार सकता है या उन्हें बचा सकता है. समाधान से ज्यादा जरूरी है बचाव. बस यही मैं आप लोगों को बताना चाहूंगी. शुक्रिया.   A post shared by Harnaaz Kaur Sandhu (@harnaazsandhu_03)  लालेला मसवाने (साउथ अफ्रिका)-  सवाल- क्या टीनएज में सोशल मीडिया पर किसी के द्वारा किया गया कमेंट या ट्वीट आगे चल कर उसके लिए दिक्कत का सबब बन सकता है? जवाब- मुझे ऐसा लगता है कि हर एक इंसान को अपने एक्शन्स के लिए खुद जिम्मेदार होना पड़ेगा. लेकिन अगर किसी शख्स को नहीं पता है कि उसे सोशल मीडिया पर कैसे बिहेव करना है उन्हें हटा दिया जाना चाहिए. मुझे कैंसल कल्चर में भरोसा है. उसी तरह मैं रेडेम्पशन कल्चर में भी यकीन रखती हूं. तो जब वो शख्स बड़ा हो जाएगा और उसके आचरण में पहले से ज्यादा परिपक्वता आ जाएगी तो उसे सोशल मीडिया का इस्तेमाल करने की इजाजत दे दी जानी चाहिए.  नाडिया फेरियेरा(पाराग्वे) सवाल- एक महिला बॉडी शेमिंग को सबसे बढ़िया तरीके से कैसे हैंडल कर सकती है? जवाब- हमारा शरीर एक मंदिर की तरह है तो हमें इसका पूरा ख्याल रखना चाहिए. हमारी इनर ब्यूटी सबसे ज्यादा मैटर करती है. हमें अपने अंतरमन की खूबसूरती को संवारना चाहिए. इसका रिफ्लेक्शन हमारी बाहरी खूबसूरती पर भी पड़ेगा. शुक्रिया. Harnaaz Kaur Sandhu Miss Universe 2021: इस सवाल का जवाब देकर मिस यूनिवर्स बनीं हरनाज संधू वेलेरिया आयोस(कोलंबिया) सवाल- ग्लोबल सिटिजन की रिपोर्ट्स की मानें तो दुनिया के 95 परसेंट देश को पुरुष लीड कर रहे हैं. अगर इसकी जगह महिलाओं का पर्सेंट थोड़ा ज्यादा होता तो क्या बदलाव देखने को मिल सकते थे? जवाब- महिलाओं का तो स्वभाव ही लीड करने का होता है. हमारे अंदर वो क्षमता होती है कि हम अपनी आवाज बुलंद करें और समाज में सही निर्णय लेते हुए एक रोल मॉडल की तरह बनें. हम सिर्फ बातों से नहीं बल्कि अपने एक्शन्स से ऐसा कर के दिखाते भी आए हैं. इसलिए महिलाओं की सफलता का उनके विकास का और उनकी आवाज बुलंद करने का एक माध्यम है मिस यूनिवर्स. यहां हम खुद अपने जीवन का चार्ज लेते हैं और ये सोचते हैं कि हम किस तरह से एक बेहतर समाज की नींव रख सकते हैं. महिलाओं, आप अपनी आवाज ऐसे ही बुलंद रखिए ताकि ब्रह्मांड में एकता बनी रहे. शुक्रिया. Harnaaz Kaur Sandhu: पहले ऐसी दिखती थीं हरनाज कौर, देखें Miss Universe 2021 का Then-Now लुक  बीटराइस लुइगी गोमेज (फिलीपीन्स) सवाल- Covid-19 से उपजे हालात को देखते हुए यूनिवर्सल वैक्सीन पासपोर्ट को लागू करने को लेकर आपकी क्या राय है? जवाब- मुझे ऐसा लगता है कि पब्लिक हेल्थ हम सभी की जिम्मेदारी है. साथ ही टीकाकरण को हर जगह कम्पलसरी करना बहुत जरूरी है. अगर वैक्सीन पासपोर्ट से हमें फायदा हो रहा है और ये प्रक्रिया कोरोना केसेज को कम करने के संदर्भ में कारगर साबित हो रही है तो मैं चाहूंगी कि वैक्सीनेशन पासपोर्ट को मेंडेटरी कर देना चाहिए. शुक्रिया.  
India vs South Africa, Priyank Panchal: साउथ अफ्रीका के खिलाफ टेस्ट सीरीज के लिए सलामी बल्लेबाज प्रियांक पांचाल को भारतीय टीम में शामिल किया गया है. प्रियांक को उप-कप्तान रोहित शर्मा की जगह टीम में शामिल गया है, जो हैमस्ट्रिंग इंजरी के चलते सीरीज से बाहर हो गए हैं. 31 साल के प्रियांक पांचाल चंद दिनों पहले भारत-ए टीम के साथ साउथ अफ्रीका में थे, ऐसे में उनका अनुभव भारतीय टीम के काम आ सकता है. 9 अप्रैल 1990 को अहमदाबाद में जन्मे प्रियांक पांचाल का टीम इंडिया तक का सफर आसान नहीं रहा है. प्रथम श्रेणी क्रिकेट में 100 मुकाबले खेलने के बाद उन्हें यह कामयाबी हासिल हुई है. इस साल जनवरी में इंग्लैंड के खिलाफ घरेलू टेस्ट सीरीज में प्रियांक को स्टैंडबाय के तौर पर रखा गया था. 2008 में किया फर्स्ट क्लास डेब्यू प्रियांक पांचाल ने 27 फरवरी 2008 को गुजरात के लिए खेलते हुए विजय हजारे ट्रॉफी में महाराष्ट्र के खिलाफ अपना लिस्ट-ए पदार्पण किया. डेब्यू पारी में ही प्रियांक पांचाल ने 115 गेंदों पर 17 चौकों और 1 छक्के की मदद से 123 रन बना दिए. उसी साल नवंबर में सौराष्ट्र के खिलाफ रणजी ट्रॉफी मुकाबले के जरिए उन्होंने प्रथम श्रेणी में पदार्पण किया, जिसमें गुजरात ने एक पारी और 227 रनों के अंतर से जीत हासिल की थी. प्रियांक पांचाल ने साल 2014 में झारखंड के खिलाफ मुकाबले से अपना टी20 डेब्यू किया. More details here - https://t.co/XXH3H8MXuM#TeamIndia #SAvIND https://t.co/jppnewzVpG 2016-17 में किया धमाका नवंबर 2016 में पांचाल गुजरात के लिए तिहरा शतक बनाने वाले पहले खिलाड़ी बने. फिर अगले महीने वह गुजरात के लिए रणजी ट्रॉफी के एक सत्र में 1,000 रन बनाने वाले भी पहले खिलाड़ी बने. 2016-17 के उस रणजी सीजन में प्रियांक सबसे ज्यादा रन बनाने वाले बल्लेबाज थे. उन्होंने 10 मैचों की 17 पारियों में कुल 1310 रन बनाए थे. इसके चलते उनकी टीम ने पहली बार रणजी ट्रॉफी का खिताब जीता. शानदार रहा है घरेलू करियर 
दाएं हाथ के बल्लेबाज प्रियांक पांचाल ने 100 फर्स्ट क्लास मैचों में 45.52 की औसत से 7011 रन बनाए हैं. इस दौरान उनके बल्ले से 24 शतक और 25 अर्धशतक निकले. 75 फर्स्ट क्लास मैचों में प्रियांक ने 40.19 की औसत से 2854 रन बनाए हैं, जिसमें पांच शतक और 18 अर्धशतक शामिल रहे. प्रियांक ने 50 टी20 मुकाबलों में भी भाग लिया है, जिसमें उन्होंने 29.48 की एवरेज से 1327 रन बनाए.    
 
ब्रिटेन में रहने वाली एक महिला अपने प्रेमी से मिलने के लिए हजारों किलोमीटर का सफर तय करके अमेरिका आ गई. हैरत की बात ये है कि उसका प्रेमी एक कैदी है और उसे उस कैदी से खत के जरिए प्यार हुआ. द सन वेबसाइट के अनुसार, ब्रिटेन की रहने वाली केटी ने राइट अ प्रिजनर डॉटकॉम नाम की वेबसाइट पर एक डैनी नामक कैदी को खत लिखना शुरू किया. लेकिन उसे ये नहीं पता था कि उसे उस कैदी से प्यार ही हो जाएगा. केटी ने अपने और डैनी के नाम से एक टिकटॉक अकाउंट (@katiedanny12) भी बनाया है. केटी ने बताया कि खत लिखते-लिखते दोनों एक दूसरे के इतने करीब आ गए कि ये बातचीत वीडियो कॉल तक पहुंच गई. फिर दोनों कभी-कभी वीडियो कॉल पर भी बात करते थे. केटी ने बताया कि डैनी पर हथियार के साथ चोरी करने, गैरकानूनी तरीके से हथियार रखने का आरोप था जिसके बाद उन्हें 8 साल की सजा सुनाई गई थी. इनमें से डैनी 5 साल जेल में बिता चुका है. केटी ने कहा, ''मुझे डैनी से इतना प्यार हो गया था कि मैंने उससे मिलने का फैसला कर लिया.'' कैटी ने ब्रिटेन से अमेरिका तक की यात्रा का अनुभव अपने टिकटॉक अकाउंट पर भी शेयर किया है. उन्होंने बताया कि वो डैनी से पहली बार मिलने को लेकर उत्साहित तो थी हीं, लेकिन उन्हें थोड़ा-थोड़ा डर भी लग रहा था. पर जैसे ही उन्होंने डैनी को अपनी आंखों के सामने देखा तो वह खुशी से झूम उठीं. दोनों को एक दूसरे से बात करने के लिए 4 घंटे का समय दिया गया. इस दौरान दोनों ने ढेर सारी बातें की. केटी ने बताया कि जैसे ही डैनी जेल की सजा काटकर बाहर आएंगे, वे दोनों शादी कर लेंगे. वहीं, डैनी ने भी कहा कि वह केटी से मिलकर बहुत खुश हैं. उन्होंने केटी को अपनी एक टी-शर्ट भी दी है जिसे वो बहुत संभाल कर रखती हैं. सोशल मीडिया पर जब इन दोनों की लव स्टोरी लोगों के सामने आई तो हर कोई इनकी तारीफ कर रहा है. और अच्छे भविष्य की कामना कर रहा है.
Amazon ने भी अपने यूजर्स को महंगाई का झटका दिया है. Amazon Prime membership लेना भारत में आज से महंगा हो गया है. इसकी कीमत 50 परसेंट या 500 रुपये तक बढ़ा दी गई है. Amazon Prime के सभी प्लान्स को महंगा किया गया है.  नए प्लान के अनुसार Amazon Prime मेंबरशिप के सालभर वाले प्लान के लिए आपको 1499 रुपये खर्च करने होंगे. इस प्लान की कीमत पहले 999 रुपये थी. यानी इस प्लान को 500 रुपये महंगा किया गया है.  Amazon Prime का महीनेभर वाला प्लान जिसकी कीमत पहले 129 रुपये थी उसमें 50 रुपये की बढ़ोत्तरी की गई है. इस प्लान के लिए अब आपको 179 रुपये खर्च करने होंगे.  Amazon Prime के तीन महीने वाले प्लान के लिए आपको अब 459 खर्च करने होंगे. इस प्लान की कीमत पहले 329 रुपये थी. यानी इस प्लान पर 39 परसेंट से ज्यादा का हाइक किया गया है. प्राइम मेंबरशिप के साथ आपको Prime Video, Prime Music और Prime Reading का एक्सेस भी मिलता है.  इसके अलावा Amazon ने हाल ही में कन्फर्म किया था कि macOS के लिए भी कंपनी Prime Video ऐप को पेश कर रही है. इसे यूजर्स Apple के Mac App Store से फ्री में डाउनलोड कर सकते हैं. ये नया ऐप Prime Video यूजर्स को प्राइम वीडियो कंटेंट स्ट्रीम या डाउनलोड करने की परमिशन Apple Mac डिवाइस के लिए देगा. आपको बता दें कि अभी हाल ही में टेलीकॉम ऑपरेटर्स ने भी प्रीपेड प्लान्स को महंगा किया था. अब यूजर्स को Amazon Prime ने भी झटका दिया है. 
UP Tet पेपर लीक मामले के मुख्य आरोपी निर्दोष चौधरी ने सरेंडर कर दिया है. आरोप है कि निर्दोष चौधरी ने ही शामली में मेरठ के सॉल्वर गैंग को 5 लाख में पेपर बेचा था. निर्दोष अलीगढ़ में प्राइमरी का टीचर है. उसका भाई यूपी पुलिस में सिपाही है. UPSTF निर्दोष चौधरी को रिमांड पर लेकर पूछताछ करेगी.  यूपी में 28 नवंबर को UP TET परीक्षा आयोजित की गई थी. लेकिन इसका पेपर लीक हो गया था. ऐसे में परीक्षा रद्द कर दी गई थी. इस मामले में यूपी एसटीएफ जांच कर रही है. अब तक इस मामले में 30 से ज्यादा लोगों को गिरफ्तार किया जा चुका है.  परीक्षा नियामक प्राधिकारी और पेपर छापने वाली कंपनी का मालिक हो चुका गिरफ्तार
इस मामले में एसटीएफ ने लखनऊ से टीईटी परीक्षा कराने वाले परीक्षा नियामक प्राधिकारी संजय उपाध्याय और पेपर छापने वाली कंपनी के मालिक को भी गिरफ्तार किया है. इस परीक्षा का आयोजन पीएनपी ने कराया था. संजय उपाध्याय को परीक्षा नियामक प्राधिकारी बनाया गया था. संजय उपाध्याय पर ही इस परीक्षा के आयोजन की जिम्मेदारी थी. सरकार ने पेपर लीक होने के मामले को उनकी बड़ी चूक माना था और मुख्यमंत्री के निर्देशों पर मंगलवार को संजय उपाध्याय को निलंबित किया गया था. उधर, UPSTF ने पेपर छापने का ठेका लेने वाले आरएसएम कंपनी का मालिक राय अनूप प्रसाद को भी गिरफ्तार किया था. राय अनूप प्रसाद की कंपनी आरएसएम फिनसर्व प्राइवेट लिमिटेड को ही सचिव संजय उपाध्याय ने टीईटी के पेपर छापने का 13 करोड़ रुपये में ठेका दिया था. वह नई दिल्ली के ग्रेटर कैलाश में रहता था. उसे नोएडा से गिरफ्तार किया गया था.   
स्पाइवेयर कंपनी NSO ग्रुप लिमिटेड पर अपने कर्जों के चलते डिफॉल्ट होने का खतरा मंडरा रहा है. ऐसे में कंपनी अपनी विवादित 'पेगासस' को बंद करने और उसे बेचने पर विचार कर रही है. इस मामले से परिचित लोगों ने यह जानकारी दी. पेगासस हाल ही में भारत समेत कई देशों में जासूसी के आरोपों के चलते चर्चा में आई थी.  लोगों ने अपनी पहचान न छापने की शर्त पर बताया कि कई इंवेस्टमेंट फंडों के साथ बातचीत हुई है. इसमें कंपनी को फंडिंग और पूरी तरह से बेचने पर चर्चा हुई है. हालांकि, यह बातचीत काफी निजी हुई है. लोगों ने कहा कि कंपनी ने Moelis & Co. के सलाहकारों से इस मामले में सलाह भी ले रही है.  इस मामले के जानकार लोगों में से एक ने बताया कि पेगासस के संभावित नए मालिकों में दो अमेरिकी फंड शामिल हैं. इन्होंने पेगासस को कंट्रोल में लेने और बंद करने पर चर्चा की है. इतना ही नहीं पेगासस की जानकारी को और साइबर रूप से और सुरक्षित बनाने और इजराइली कंपनी की ड्रोन तकनीक विकसित करने के लिए 200 मिलियन निवेश पर भी चर्चा हुई है.  विवादों में पेगासस
हालांकि,  NSO के प्रवक्ता ने इस पर कोई प्रतिक्रिया देने से इनकार किया. पेगासस सॉफ्टवेयर यूजर्स के फोन को ट्रैक करता है. हाल ही में कंपनी पर दुनियाभर के तमाम देशों में यूजर्स के डेटा का गलत इस्तेमाल करने का आरोप लगा है. आरोप है कि कंपनी ने डेटा को विभिन्न देशों की सरकारों को दिया, जिन्होंने राजनीतिक विरोधियों, पत्रकारों और मानवाधिकार कार्यकर्ताओं की जासूसी करने में इसका इस्तेमाल किया.   वहीं, कंपनी का इन आरोपों पर कहना है कि वह अपराध और आतंकवाद को रोकने के लिए कानून प्रवर्तन और सरकारी एजेंसियों को तकनीकी बेचती है, और उसने इसका गलत इस्तेमाल करने वाली कंपनियों के साथ डील खत्म कर दी है.  अमेरिका में भी लगे आरोप 
हाल ही में पेगासस पर अमेरिका के विदेश मंत्रालय के 11 अधिकारियों के फोन हैक करने का आरोप लगा था. नवंबर में अमेरिका ने एनएसओ को ब्लैक लिस्टेड कर दिया था. कंपनी के अमेरिकी तकनीक के इस्तेमाल पर रोक लगा दी गई थी. इसके अलावा एपल ने भी आईफोन हैक करने का आरोप लगाते हुए कंपनी पर केस लगा दिया था.   
बिग बॉस 15 का बीते दिन का एपिसोड काफी इमोशनल रहा. सलमान खान ने इस सीजन में दूसरी बार एक खास मकसद से बिग बॉस के घर में एंट्री की और घरवालों को दुविधा में डाला. सलमान ने घरवालों को उनके परिवारवालों से वीडियो कॉल के जरिए बात करने का ऑफर दिया, लेकिन इसमें भी एक ट्विस्ट था. आइए आपको बताते हैं बीते दिन के एपिसोड में क्या-क्या खास हुआ.  - सलमान ने बीबी हाउस में की एंट्री
सलमान ने बिग बॉस हाउस में एंट्री करके घरवालों को ऑफर दिया की वो या तो अपनी प्राइज मनी में 15 लाख रुपये जोड़ सकते हैं या फिर अपनी फैमिली से बात करके खुद को ऑफर की गई राशि प्राइज मनी से कटवा सकते हैं. घरवालों के लिए यह फैसला लेना बेहद मुश्किल रहा. - प्रतीक- राजीव-उमर ने की घरवालों से बात
प्रतीक, राजीव और उमर रियाज को सलमान ने 2-2 लाख रुपये ऑफर किए थे. लेकिन इन तीनों ने अपनी फैमिली से बात करने का ऑप्शन चुना. ऐसे में तीनों को ऑफर की गई राशि मिलकर प्राइज मनी से 6 लाख रुपये कट गए. अपनी बहन से बात करते हुए उमर काफी इमोशनल दिखे.  Harnaaz Kaur Sandhu बनीं मिस यूनिवर्स, 21 साल बाद भारत की ब्यूटी क्वीन का दिखा जलवा  A post shared by ColorsTV (@colorstv)  Harnaaz Kaur Sandhu: पहले ऐसी दिखती थीं हरनाज कौर, देखें Miss Universe 2021 का Then-Now लुक  - उमर को घमंडी लगती हैं तेजस्वी
उमर रियाज अपनी बेस्ट फ्रेंड रश्मि देसाई से तेजस्वी प्रकाश की बात करते हुए नजर आए. उमर ने कहा कि उन्हें तेजस्वी घमंडी लगती हैं और वो उनसे कनेक्ट नहीं कर पाए हैं. तेजस्वी भी उनसे ज्यादा निशांत को अपना दोस्त मानती हैं.  - किचन ड्यूटी पर देवोलीना-राजीव की लड़ाई
किचन ड्यूटी पर देवोलीना और राजीव आपस में भिड़ते हुए नजर आए. दोनों की जमकर बहस हुई. देवोलीना संग लड़ाई के बाद राजीव उनका मजाक उड़ाते हुए भी दिखाई दिए.  - रश्मि-तेजस्वी के बीच हुई बहस
रश्मि देसाई और तेजस्वी प्रकाश के बीच बातों-बातों में बहस होती दिखाई दी. तेजस्वी का कहना था कि रश्मि ने उन्हें टास्क में बचाया नहीं. इसपर रश्मि को गुस्सा आ गया और उन्होंने कहा का उनका करण कुंद्रा को बचाना तेजस्वी को पसंद नहीं आया. इसलिए वो उनपर सवाल उठा रही हैं.   
सोशल मीडिया पर एक ब्लैक एंड वाइट तस्वीर इस समय जमकर वायरल हो रही है,  जिसमें एक लड़की सड़क पर खड़े कुछ लोगों को हाथ में एक ब्रा पकड़कर दिखा रही है. इस फोटो के साथ दावा किया जा रहा है कि "ये इटली की मशहूर गायिका जूलिया मार्किन की फोटो है जिन्होंने 1955 में एक चौक पर अपनी ब्रा निकालकर लोगों से पूछा था कि वो इसकी क्या कीमत देंगे? लोग ब्रा खरीदने के लिए 3000 डॉलर तक देने को तैयार हो गए थे. इस पर जूलिया ने लोगों से मुस्कुरा कर कहा था कि वो कितने नासमझ हैं कि अपनी यौन इच्छाओं के लिए मामूली कपड़ों पर इतना पैसा खर्च कर रहे हैं. इन पैसों से गरीबों का पेट भी भरा जा सकता है." यह पोस्ट फेसबुक और ट्विटर पर खूब शेयर की जा रही है. इंडिया टुडे एंटी फेक न्यूज वॉर रूम (AFWA) ने पाया कि यह तस्वीर अमेरिकी अभिनेत्री केटी‌ होम्स की है, जिसे "हार्पर्स बाजार" मैगजीन के एक फोटोशूट के दौरान खींचा गया था. साथ ही, फोटो के साथ जो कहानी बताई गई है. वह भी मनगढ़ंत है. तस्वीर को रिवर्स सर्च करने पर हमें नवंबर 2018 का "हार्पर्स बाजार" का एक आर्टिकल मिला जिसमें वायरल तस्वीर मौजूद थी. आर्टिकल में दी गई जानकारी के अनुसार, केटी होम्स ने यह पोज एक महिला प्रदर्शनकारी को याद करते हुए दिया था, जिसने 1969 में अमेरिका में महिला मुक्ति आंदोलन के दौरान इसी तरह अपनी ब्रा निकाल कर विरोध जाहिर किया था. महिला प्रदर्शनकारी की ये तस्वीर भी इस आर्टिकल में देखी जा सकती है. गेटी इमेजेस पर भी इस महिला आंदोलनकारी की तस्वीर मौजूद है. यहां लिखा है कि 1969 में इस महिला ने अमेरीका के सैन फ्रांसिस्को में एंटी-ब्रा प्रोटेस्ट के दौरान अपनी ब्रा निकाल दी थी. केटी होम्स की ये तस्वीर जोई ग्रॉसमैन नाम की एक फोटोग्राफर ने खींची थी. ग्रॉसमैन ने अपने इंस्टाग्राम हैंडल से भी इस तस्वीर को दिसंबर 2018 में शेयर किया था. उन्होंने भी फोटो के साथ यही लिखा था कि केटी होम्स ने इस तस्वीर के जरिए 1969 की महिला आंदोलनकारी को याद किया. A post shared by zoey grossman (@zoeygrossman) इस तरह यह बात साबित हो जाती है कि तस्वीर के साथ बताई गई कहानी भ्रामक है. तीन साल पहले खींची गई अमेरिकी अभिनेत्री की तस्वीर को इटैलियन गायिका की 1955 में खींची गई तस्वीर बताकर शेयर किया जा रहा है.
  ये इटली की मशहूर गायिका जूलिया मार्किन की फोटो है जिन्होंने 1955 में एक चौक पर अपनी ब्रा निकालकर लोगों से पूछा था कि वो इसकी क्या कीमत देंगी? यह तस्वीर अमेरिकी अभिनेत्री केटी‌ होम्स की है जिसे "हार्पर्स बाजार" मैगजीन के एक फोटोशूट के दौरान खींचा गया था. साथ ही, फोटो के साथ जो कहानी बताई गई है वो भी मनगढ़ंत है.

Mokshada Ekadashi 2021: हिंदू धर्म में एकादशी (Ekadashi 2021) का विशेष महत्व होता है और इस दिन दान पुण्य करने से व्यक्ति को शुभ फल की प्राप्ति होती है. आज मोक्षदा एकादशी (Mokshada Ekadashi 2021) मनाई जा रही है. मोक्षदा एकादशी का अर्थ है मोह का नाश करने वाली. मान्यता है कि इस व्रत और पूजापाठ करने से सभी मनोकामनाएं पूरी हो जाती हैं. मोक्षदा एकादशी व्रत रखने वालों को इसकी कथा जरूर सुननी चाहिए. कहा जाता है कि इससे मोक्ष की प्राप्ति होती है और कर्मों के बंधन से मुक्ति मिल जाती है. मोक्षदा एकादशी का व्रत करने से भगवान विष्णु की कृपा हमेशा बनी रहती है. मोक्षदा एकादशी का शुभ मुहूर्त (Mokshada Ekadashi Shubh Muhurt)- मोक्षदा एकादशी तिथि 13 दिसंबर सोमवार की रात 09 बजकर 32 मिनट से शुरू हो चुकी है, जो 14 दिसंबर को रात 11 बजकर 35 मिनट तक रहेगी. व्रत का पारण समय 15 दिसंबर को सुबह 07 बजकर 5 मिनट से सुबह 09 बजकर 09 मिनट के बीच है. मोक्षदा एकादशी पूजन विधि (Mokshada Ekadashi Pujan Vidhi)- इस दिन भगवान विष्णु और उनके कृष्ण अवतार दोनों की पूजा की जाती है. एकादशी के दिन प्रात:काल उठकर स्नान कर साफ वस्त्र पहने और व्रत का संकल्प लें. एक चौकी पर पीला कपड़ा बिछाएं और भगवान विष्णु और कृष्ण की स्थापना करें. लाल या पीले कपड़े में लपेट कर गीता की नई प्रति भी स्थापित अब फल, मिष्ठान्न और पंचामृत अर्पित करें और श्री कृष्ण के मन्त्रों का जाप करें. गीता का सम्पूर्ण पाठ या अध्याय 11 का पाठ करें. अंत में अपनी कामनापूर्ति की प्रार्थना करें. इस दिन दान का फल अनंत गुना मात्र में प्राप्त होता है.   मोक्षदा एकादशी की कथा (Mokshada Ekadashi Katha)- प्राचीन समय में गोकुल नगर में वैखानस नामक राजा राज्य करता था. एक दिन राजा ने स्वप्न आया कि उसके पिता नरक में दुख भोग रहे हैं और अपने पुत्र से उद्धार की याचना कर रहे हैं. अपने पिता की यह दशा देखकर राजा व्याकुल हो उठा. उसने ब्राह्मणों को बुलाकर अपने स्वप्न का मतलब पूछा. ब्राह्मणों ने उन्हें पर्वत नामक मुनि के आश्रम पर जाकर अपने पिता के उद्धार का उपाय पूछने की सलाह दी. राजा ने ऐसा ही किया. जब पर्वत मुनि ने राजा की बात सुनी तो वे चिंतित हो गए. उन्होंने कहा कि- हे राजन! पूर्वजन्मों के कर्मों की वजह से आपके पिता को नर्कवास प्राप्त हुआ है. मोक्षदा एकादशी का व्रत और उसका फल अपने पिता को अर्पण करने उनकी मुक्ति हो सकती है. राजा ने मुनि के कथनानुसार ही मोक्षदा एकादशी का व्रत किया और ब्राह्मणों को भोजन, दक्षिणा और वस्त्र आदि अर्पित कर आशीर्वाद प्राप्त किया. इसके बाद व्रत के प्रभाव से राजा के पिता को मोक्ष की प्राप्ति हुई.    
हाई ब्लड प्रेशर की समस्या बहुत आम है, लेकिन ये सबसे खतरनाक बीमारियों में से एक है. हाई ब्लड प्रेशर कई अन्य बीमारियों का खतरा भी बढ़ाता है. शरीर को सेहतमंद रखने के लिए ब्लड प्रेशर को कंट्रोल रखना बहुत जरूरी है और इसमें खानपान की भूमिका अहम होती है. एक नई स्टडी के मुताबिक, हाई ब्लड प्रेशर को ठीक रखने में दही बहुत फायदेमंद है. साउथ ऑस्ट्रेलिया यूनिवर्सिटी के शोधकर्ताओं द्वारा की गई ये स्टडी इंटरनेशनल डेयरी जर्नल में छपी है. क्या कहती है स्टडी- अमेरिका की मेन यूनिवर्सिटी के शोधकर्ताओं ने दही के सेवन, ब्लड प्रेशर और दिल की बीमारियों के बीच संबंधों की जांच की है. शोधकर्ताओं ने पाया कि दही हाइपरटेंशन या हाई ब्लड प्रेशर के मरीजों में ब्लड प्रेशर का स्तर कम करती है. दुनियाभर में अरबों लोग हाई ब्लड प्रेशर की समस्या से जूझ रहे हैं. इसकी वजह से उनमें हार्ट अटैक या स्ट्रोक का खतरा हमेशा बना रहता है. शोधकर्ता डॉक्टर एलेक्जेंड्रा वेड का कहना है कि नई स्टडी से इस बात के सबूत मिलते हैं कि हाई ब्लड प्रेशर वालों में दही एक सकारात्मक परिणाम देती है. डॉक्टर वेड ने कहा, 'हाई ब्लड प्रेशर दिल की बीमारियों से जुड़ा हुआ है, इसलिए जरूरी है कि हम इसे कम और नियंत्रित करने के तरह-तरह के तरीके ढूंढते रहें. डेयरी फूड्स, खासतौर से दही ब्लड प्रेशर को कम करने में कारगर है. ऐसा इसलिए है, क्योंकि डेयरी पदार्थों में कैल्शियम, मैग्नीशियम और पोटेशियम सहित कई पोषक तत्व होते हैं, जो ब्लड प्रेशर को नियंत्रित रखते हैं. दही में पाए जाने वाले बैक्टीरिया प्रोटीन को बढ़ाने का काम करते हैं जिससे ब्लड प्रेशर कम रहता है. स्टडी में पाया गया है कि हाई ब्लड प्रेशर वालों में दही की थोड़ी सी मात्रा ने भी ब्लड प्रेशर को कम करने का काम किया.' डॉक्टर वेड के अनुसार, जो लोग नियमित रूप से दही खाते हैं, उनमें इसके परिणाम ज्यादा अच्छे देखने को मिले हैं. दही ना खाने वालों की तुलना में इन लोगों का ब्लड प्रेशर सात अंक तक कम था. शोधकर्ताओं का कहना है कि दही के फायदों को देखते हुए भविष्य में और भी बीमारियों के संबंध में इस पर स्टडी जारी रखनी चाहिए.    
दक्षिण अफ्रीका रवाना होने से पहले टीम इंडिया मुंबई में तैयारियों में जुटी है. साथ ही खिलाड़ी यहां कुछ वक्त Isolation में भी बिताएंगे. भारतीय टेस्ट टीम के दो अहम खिलाड़ी पूर्व उपकप्तान अजिंक्य रहाणे और विकेटकीपर ऋषभ पंत भी तैयारियों में जुट गए हैं. रहाणे और पंत ने पूर्व भारतीय बल्लेबाज विनोद कांबली के साथ प्रैक्टिस की. कांबली ने लंबे समय से खराब फॉर्म से जूझ रहे रहाणे कुछ टिप्स भी दिए.  इंग्लैंड दौरे से लेकर न्यूजीलैंड के खिलाफ घरेलू सीरीज तक अजिंक्य रहाणे का बल्ला खामोश रहा है. रहाणे ने अपना आखिरी टेस्ट शतक मेलबर्न में ऑस्ट्रेलिया के खिलाफ पिछले साल दिसंबर  में लगाया था. कांबली ने सोशल मीडिया पर कुछ फोटो शेयर की हैं जिसमें कांबली, अजिंक्य रहाणे और ऋषभ पंत के साथ उनके बेटे क्रिस्टियानो भी नजर आ रहे हैं. कांबली ने लिखा कि उन्हें अजिंक्य रहाणे और ऋषभ पंत को दक्षिण अफ्रीका दौरे के लिए मदद करने में काफी आनंद आया और साथ ही उनके बेटे को भी कुछ टिप्स मिले.  Was a pleasure to help Ajinkya & Rishabh train for the upcoming South Africa series. Shared some valuable insights with them about the SA conditions. My best wishes to them for #SAvIND series.
P.S. Christiano got some lessons as well 😄 pic.twitter.com/bi0aRuyJHj  विनोद कांबली ने भारतीय टीम के लिए 17 टेस्ट मैच खेले हैं और 54.20 की औसत से 1084 रन बनाए हैं. कांबली के नाम लगातार 4 टेस्ट पारियों में 4 शतक लगाने का भी रिकॉर्ड है. इन 4 पारियों में पहली दो पारियों में कांबली ने दोहरे शतक जड़े थे.  ऋषभ पंत न्यूजीलैंड के खिलाफ टेस्ट सीरीज के लिए टीम में शामिल नहीं थे, उन्हें लगातार चल रही क्रिकेट की वजह से आराम दिया गया था. पंत पहली बार दक्षिण अफ्रीका दौरे पर जाएंगे. वहीं अजिंक्य रहाणे दक्षिण अफ्रीका में 3  टेस्ट मैच खेल चुके हैं. दक्षिण अफ्रीका रवाना होने से पहले टीम इंडिया को एक बड़ा झटका भी लगा, उपकप्तान रोहित शर्मा चोट के चलते दौरे से टेस्ट टीम से बाहर हो गए हैं. रोहित की जगह गुजरात के बल्लेबाज प्रियंक पंचाल को शामिल किया गया है.   
Omicron US Coronavirus: कोरोनावायरस (COVID-19) से निपटने के लिए मौजूदा समय में एकमात्र उपाय वैक्‍सीन ही है. इसके इतर, अमेरिका की एयरफोर्स (U.S. Air Force) के 27 सदस्‍यों ने कोरोना वैक्‍सीन लेने से इंकार कर दिया.  इसके बाद उन पर कार्रवाई हुई और उनकी सेवा खत्‍म कर दी है.  समाचार एजेंसियों के मुताबिक, अमेरिकी एयरफोर्स की प्रवक्‍ता एन्‍न स्‍टेफनेक (Ann Stefanek, spokeswoman for the Air Force) ने बताया दरअसल- इन सैनिकों को एक मौका दिया गया था कि वे ये बताएं आखिर वैक्‍सीन लेने से इंकार क्‍यों कर रहे हैं? लेकिन किसी ने भी इस बारे में कोई स्‍पष्‍टीकरण नहीं दिया. ओमिक्रॉन: 14 दिसंबर 2021 लाइव अपडेट   ओमिक्रॉन वैरिएंट से जुड़ा हर बड़ा अपडेट यहां देखें  
अब तक 97 प्रतिशत एयरफोर्स के सैनिक वैक्‍सीनेटेड हो चुके हैं. ये प्रतिशत अमेरिका की जनसंख्‍या के वैक्सीनेशन से भी अधिक है. अमेरिका की एयरफोर्स और स्‍पेस फोर्स में इस समय करीब 3 लाख 26 हजार सैनिक कार्यरत हैं. वहीं अब तक विभिन्‍न फोर्स में तैनात 79 अमेरिकी सैनिकों की कोरोनावायरस के कारण मौत हो चुकी है.   वहीं अमेरिका के डिफेंस डिपार्टमेंट के ऑफिस पेंटागन ने सभी सैनिकों के लिए इस साल अगस्‍त में वैक्‍सीन अनिवार्य कर दिया था. अमेरिका में इस समय एक बड़ी आबादी को वैक्‍सीन की कम से कम एक डोज लग गई है.  इसी बीच अमेरिका में रविवार तक कोरोना से होने वाली मौत का आंकड़ा भी 8 लाख को पार कर गया है. दरअसल, जिस तरह पूरी दुनिया में ओमिक्रॉन का खतरा बढ़ा है. इसको लेकर अमेरिका भी अलर्ट है, इस समय अमेरिका में ज्‍यादातर लोग अपना समय घर के अंदर ही बिता रहे हैं, वहीं ओमिक्रॉन के बारे में कहा जा रहा है कि ये पहले के वैरिएंट के मुकाबले बहुत तेजी से फैलता है.   
प्रधानमंत्री नरेंद्र मोदी वाराणसी के दौरे पर हैं. यहां उन्होंने सोमवार को काशी कॉरिडोर का उद्घाटन किया. इसके बाद पीएम मोदी vs मंदिर परिसर में हुए निर्माण कार्य का जायजा लिया. पीएम मोदी ने क्रूज की सवारी की. इसके बाद वह अस्सी घाट और संत रविदास घाट पहुंचे. यहां उन्होंने संत रविदास को नमन किया. इतना ही नहीं पीएम मोदी देर रात उत्तर प्रदेश के मुख्यमंत्री योगी आदित्यनाथ के साथ बनारस स्टेशन पहुंचे. पीएम मोदी ने बनारस स्टेशन की कुछ तस्वीरें भी शेयर कीं. पीएम मोदी ने ट्वीट कर लिखा, अगला पड़ाव...बनारस स्टेशन. हम रेल नेटवर्क बढ़ाने के साथ-साथ स्वच्छ, आधुनिक और यात्रियों के अनुकूल रेलवे स्टेशनों को सुनिश्चित करने के लिए काम कर रहे हैं.   Next stop…Banaras station. We are working to enhance rail connectivity as well as ensure clean, modern and passenger friendly railway stations. pic.twitter.com/tE5I6UPdhQ  काशी में विकास कार्यों का लिया जायजा
इससे पहले पीएम मोदी ने काशी में चल रहे विकास कार्यों का जायजा लिया. उन्होंने ट्वीट किया, काशी में प्रमुख विकास कार्यों का निरीक्षण. हमारा प्रयास है कि इस पवित्र शहर के लिए सबसे अच्छा संभव बुनियादी ढांचा तैयार किया जाए.    Inspecting key development works in Kashi. It is our endeavour to create best possible infrastructure for this sacred city. pic.twitter.com/Nw3JLnum3m   गंगा आरती में शामिल हुए पीएम मोदी
  काशी की गंगा आरती हमेशा अंतर्मन को नई ऊर्जा से भर देती है।
आज काशी का बड़ा सपना पूरा होने के बाद दशाश्वमेध घाट पर गंगा आरती में शामिल हुआ और मां गंगा को उनकी कृपा के लिए नमन किया।
नमामि गंगे तव पाद पंकजम्। pic.twitter.com/pPnkjmgzxa    
भारत सहित दुनियाभर में कोरोना का खतरा मंडरा रहा है. ब्रिटेन में तेजी से फैल रहे कोरोना के नए वैरिएंट Omicron से सोमवार को पहली मौत हुई. इसी बीच नॉर्वे सरकार ने अपने देश में आंशिक रूप से लॉकडाउन लगा दिया है. वहीं, भारत के पड़ोसी देश चीन और पाकिस्तान में भी ओमिक्रॉन (Omicron) के केस सामने आए हैंं. एजेंसी के अनुसार, यूनाइटेड किंगडम में 27 नवंबर को पहले ओमिक्रॉन मामले का पता चला था. प्रधानमंत्री बोरिस जॉनसन ने सख्त प्रतिबंध लगा दिए हैं. रविवार (12 दिसंबर) को उन्होंने कहा कि देश में तीसरी लहर की आशंका है. ब्रिटेन का कहना है कि अगर कार्रवाई नहीं की गई तो महीने के अंत तक ओमिक्रॉन से दस लाख लोग संक्रमित हो सकते हैं. नॉर्वे में आंशिक लॉकडाउन एजेंसी के अनुसार ओमिक्रॉन के संक्रमण के चलते नॉर्वे में आंशिक रूप से लॉकडाउन लगा दिया गया है. नॉर्वे के प्रधानमंत्री ने कहा कि ओमिक्रॉन संक्रमण के कारण सख्ती बरते जाने की जरूरत है. यहां बार, रेस्तरां, जिम बंद कर दिए गए हैं. सख्त COVID-19 के नियम लागू किए गए हैं. आशंका है कि जनवरी में नए मामले प्रति दिन 300,000 तक पहुंच सकते हैं. प्रधानमंत्री जोनास गहर स्टोएरे ने कहा कि नॉर्वे प्रतिबंधों को और कड़ा करेगा. कोरोना वायरस के ओमिक्रॉन वैरिएंट पर काबू पाने के लिए वैक्सीनेशन तेज किया जाएगा. यहां जिम और स्विमिंग पूल बंद करने और स्कूलों में सख्त नियमों के अलावा अन्य चीजों पर प्रतिबंध लगाने की घोषणा की है. प्रधानमंत्री ने एक प्रेस कान्फ्रेंस में कहा कि कई लोगों के लिए यह एक तालाबंदी जैसा लगेगा. लोगों के जीवन और उनकी आजीविका के लिए सख्ती बरतना बेहद जरूरी है. ओमिक्रॉन पर नहीं है वैक्सीन का पहले जैसा असर  एक नए अध्ययन से पता चला है कि कोरोना वायरस के ओमिक्रॉन वैरिएंट पर वैक्सीन बहुत कम प्रभावी है. कैलिफोर्निया विश्वविद्यालय, सांताक्रूज के बिली गार्डनर और मार्म किलपैट्रिक ने कंप्यूटर मॉडल तैयार किए, जिसमें पहले के वैरिएंट के खिलाफ COVID-19 टीकों पर डेटा शामिल किया गया था.  Omicron के खिलाफ Pfizer (PFE.N)/BioNTech वैक्सीन पर प्रारंभिक डेटा शामिल था. उनके मॉडल बताते हैं कि फाइजर/बायोएनटेक या मॉडर्न (एमआरएनए.ओ) से एमआरएनए वैक्सीन की दो खुराक के बाद ओमिक्रॉन से बचाव लगभग 30 प्रतिशत है, जो डेल्टा पर 87 प्रतिशत था. किलपैट्रिक ने कहा, बूस्टर लगभग 48% तक सुरक्षा देते हैं.
