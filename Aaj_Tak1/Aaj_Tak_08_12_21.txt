India Vs South Africa, Team India Squad:  साउथ अफ्रीका दौरे के लिए टीम इंडिया का ऐलान हो गया है. विराट कोहली को टेस्ट टीम की कमान मिली है, रोहित शर्मा को वनडे टीम का कप्तान नियुक्त किया गया है. रोहित शर्मा को टेस्ट टीम का उप-कप्तान भी बना दिया गया है. यानी खराब फॉर्म से जूझ रहे अजिंक्य रहाणे की टेस्ट में उप-कप्तानी छिन गई है. साउथ अफ्रीका दौरे के लिए टीम इंडिया की टेस्ट टीम
विराट कोहली (कप्तान), रोहित शर्मा (उप-कप्तान), केएल राहुल, मयंक अग्रवाल, चेतेश्वर पुजारा, अजिंक्य रहाणे, श्रेयस अय्यर, हनुमा विहारी, ऋषभ पंत, ऋद्धिमान साहा, रविचंद्रन अश्विन, जयंत यादव, ईशांत शर्मा, मोहम्मद शमी, उमेश यादव, जसप्रीत बुमराह, शार्दुल ठाकुल, मोहम्मद सिराज Standby Players: Navdeep Saini, Saurabh Kumar, Deepak Chahar, Arzan Nagwaswalla.#SAvIND विराट कोहली से वापस ली गई वनडे की कप्तानी
जिस बात का कयास लंबे वक्त से लग रहा था, आखिर वह सच हो गया है. विराट कोहली अब सिर्फ टेस्ट टीम की कप्तानी करेंगे. टी-20 वर्ल्डकप के बाद टी-20 फॉर्मेट की कमान संभालने वाले रोहित शर्मा अब वनडे टीम के भी कप्तान बन गए हैं. यानी अब टीम इंडिया रोहित शर्मा की अगुवाई में ही 50 ओवर के वर्ल्डकप 2023 के लिए तैयार होगी. The All-India Senior Selection Committee also decided to name Mr Rohit Sharma as the Captain of the ODI & T20I teams going forward.#TeamIndia | @ImRo45 pic.twitter.com/hcg92sPtCa साउथ अफ्रीका दौरे के लिए राहुल चाहर, शुभमन गिल, अक्षर पटेल और रवींद्र जडेजा चोट के कारण टीम का हिस्सा नहीं बन पाए हैं. जबकि नवदीप सैनी, सौरभ कुमार, दीपक चाहर, अरजन नगवासवाला को स्टैंडबाय प्लेयर्स के रूप में रखा गया है. टीम इंडिया को अपने साउथ अफ्रीकी दौरे पर तीन टेस्ट मैच, तीन वनडे मैच खेलने हैं. अभी सिर्फ टेस्ट टीम का ऐलान किया गया है, जबकि वनडे टीम का ऐलान बाद में किया जाएगा.  ये भी पढ़ें: रोहित की 'चांदी'...T-20 के बाद मिली ODI की कमान, टेस्ट में भी ली रहाणे की जगह  पहला टेस्ट: 26-30 दिसंबर, 2021, सेंचुरियन
दूसरा टेस्ट: 3-7 जनवरी, 2022 जोहान्सबर्ग
तीसरा टेस्ट: 11-15 जनवरी, 2022, केपटाउन   
CDS Bipin Rawat Death: पाकिस्तान की सेना ने सीडीएस बिपिन रावत की हेलिकॉप्टर क्रैश में हुई मौत को लेकर दुख जाहिर किया है. तमिलनाडु के कुन्नूर में बुधवार को हुए हादसे में सीडीएस रावत की पत्नी समेत 13 लोगों की मौत हो गई है. इस खबर से पूरे देश में शोक की लहर है. पाकिस्तान से भी सीडीएस बिपिन रावत और इस दुर्घटना में मारे गए लोगों की मौत पर लोग अपनी संवेदनाएं जाहिर कर रहे हैं. पाकिस्तानी सेना ने अपने आधिकारिक ट्विटर अकाउंट से ट्वीट किया, "जनरल नदीम रजा, जनरल कमर जावेद बाजवा और सीओएएस (चीफ ऑफ द आर्मी स्टाफ) भारत में हुए हेलिकॉप्टर क्रैश में सीडीएस जनरल बिपिन रावत, उनकी पत्नी और अन्य लोगों की दुर्भाग्यपूर्ण मौत पर अपनी संवेदनाएं जाहिर करते हैं." General Nadeem Raza, CJCSC & General Qamar Javed Bajwa, COAS express condolences on tragic death of #CDS General #BipinRawat, his wife and loss of precious lives in a helicopter crash in India तमाम पाकिस्तानी भी सीडीएस बिपिन रावत की मौत की खबर पर दुख जाहिर कर रहे हैं. एम. नोमान नाम के यूजर ने लिखा, सीडीएस बिपिन रावत की मौत की खबर सुनकर सदमे में हूं. इस हादसे में मारे गए लोगों के परिजनों के प्रति मेरी संवेदनाएं. Pained and shocked to hear the demise of CDS Gen Bipin Rawat and others. My deep condolences to all the near and dear ones of the departed souls. #BipinRawat   तमाम लोग पाकिस्तानी सेना की भी तारीफ कर रहे हैं. इब्राहिम हनीफ नाम के यूजर ने लिखा, मानवता सबसे पहले आती है और पाकिस्तानी आर्मी ने प्रोफेशनलिजम दिखाया है. हम नफरत में यकीन नहीं करते हैं. वहीं मंसूर नाम के एक यूजर ने लिखा, ये मानवता का संदेश है. अगर हमारा दुश्मन भी त्रासदी में मरता है तो भी ये जान का ही नुकसान है. मानवता के आधार पर हमें इसे लेकर खुश नहीं होना चाहिए. हमें अपने पड़ोसी देश के दुख को साझा करना चाहिए. सीडीएस रावत ने दिया था कई बड़े ऑपरेशनों को अंजाम सीडीएस रावत ने पिछले चार दशकों में देश के लिए कई बड़े ऑपरेशनों में अपना योगदान दिया था. उन्होंने पूर्वोत्तर में आतंकवाद को कम करने में महत्वपूर्ण भूमिका निभाई. जून 2015 में मणिपुर में आतंकी हमले में 18 सैनिक शहीद हो गए थे. इसके बाद 21 पैरा कमांडो ने सीमा पार जाकर म्यांमार में आतंकी संगठन एनएससीएन-के कई आतंकियों को ढेर किया था. तब 21 पैरा थर्ड कॉर्प्स के अधीन थी, जिसके कमांडर बिपिन रावत ही थे. इसके अलावा, 29 सितंबर 2016 को रावत के नेतृत्व में भारतीय सेना ने पीओके में सर्जिकल स्ट्राइक कर कई आतंकी शिविरों और आतंकियों को मार गिराया था.  
बॉलीवुड की मोस्ट अवेटेड शादी में बस 1 दिन का इंतजार बाकी है, राजस्थान में विक्की-कटरीना की प्री-वेडिंग फेस्टिविटीज का जश्न जारी है. लेकिन फैंस के लिए सबसे बड़ी निराशा की बात ये रही कि अभी तक उन्हें विक्की-कटरीना के वेडिंग इवेंट की एक भी झलक नहीं दिखी है. दूल्हा-दुल्हन तो दूर की बात है, वेन्यू की इंसाइड फोटो भी सामने नहीं आई है. लेकिन अब फैंस के लिए हमारे पास एक गुडन्यूज है. जिसे जानकर उनकी खुशी का ठिकाना नहीं रहेगा. नेहा धूपिया ने लीक की कटरीना-विक्की के वेडिंग वेन्यू की फोटो
विक्की-कटरीना के वेडिंग वेन्यू की एक झलक देखने का इंतजार कर रहे फैंस को नेहा धूपिया ने ट्रीट दी है. नेहा ने राजस्थान के सिक्स सेंसेस फोर्ट, बरवाड़ा से अपनी लेटेस्ट फोटो शेयर की है. इस तस्वीर में नेहा के साथ उनके पति अंगद बेदी भी नजर आ रहे हैं. नेहा-अंगद की इस फोटो के बैकग्राउंड में रोशनी से जगमग डेकोर साफ देखा जा सकता है. कलरफुल डेकोरेशन मोस्टली पिंक, लाइट्स को देख प्री-वेडिंग फेस्टिविटीज की रौनक देखने को मिलती है. Katrina Kaif Vicky Kaushal को शादी से पहले गूगल ने बताया पति-पत्नी, देखें सबूत A post shared by Neha Dhupia (@nehadhupia) नेहा ने बैकग्राउंड को ब्लर करने की काफी कोशिश की है. लेकिन कलरफुल डेकोर की चमक धमक को ब्लर फिल्टर भी कम नहीं कर सका. तस्वीरों में नेहा अपने पति अंगद को गले लगाए खड़ी हैं. कैप्शन में नेहा ने लिखा-
#shinyhappypeople ✨ … #photodump नींद से वंचित पैरेंट्स पार्टी के लिए जा रहे हैं🎉 ये 90s की तरह है… चीजें जो हम भूल चुके हैं  1. कैसे पार्टी करें 🎉 2. कैसे पार्टी करें  🎉 3. कैसे पार्टी करें  😜😴😴😴😴 उनसे हाथ मिलकर दिल से 'जय हिन्द' निकलता था! CDS Bipin Rawat के निधन से दुखी बॉलीवुड नेहा की इन फोटोज पर सेलेब्स और फैंस के ढेरों कमेंट्स आ रहे हैं.  सभी कपल को पूछ रहे हैं कि आप विक्की-कटरीना की शादी में गए हैं ना? कुछ लोगों का ये भी कहना है कि नेहा और अंगद काफी लकी हैं वे कटरीना-विक्की की शादी का हिस्सा बने हैं. नेहा धूपिया और अंगद बेदी तो बॉलीवुड की सबसे बड़ी शादी के गवाह बनने जा रहे हैं. लेकिन फैंस इस ग्रैंड सेरेमनी की झलक नहीं देख पाएंगे. वजह ये कि कटरीना-विक्की अपनी शादी को काफी प्राइवेट रखना चाहते हैं. गेस्ट को फोटो क्लिक करने की इजाजत नहीं है.
पूर्व चीफ जस्टिस ऑफ इंडिया (सीजेआई) रंजन गोगोई ने अपनी आत्मकथा 'जस्टिस फॉर द जज' में उस घटना का जिक्र किया है, जब उन्होंने अपने तीन साथियों जस्टिस चेलमेश्वर, जस्टिस मदन लोकुर और जस्टिस कुरियन जोसेफ के साथ मिलकर 12 जनवरी 2018 की सुबह प्रेस कॉन्फ्रेंस का आयोजन किया था. यह  प्रेस कॉन्फ्रेंस जस्टिस चेलमेश्वर के घर पर हुई थी. किताब में प्रेस कॉन्फ्रेंस से ठीक पहले की घटनाओं और जस्टिस लोया की मौत पर जनहित याचिका को आवंटित किए जाने को लेकर तत्कालीन सीजेआई दीपक मिश्रा के साथ हुई बातचीत का पूरा जिक्र है. उन्होंने लिखा है कि प्रेस कॉन्फ्रेंस के आयोजन की जरूरत जस्टिस लोया की मौत पर जनहित याचिकाओं के आवंटन को लेकर की गई थी.
 
उन्होंने अपनी किताब में लिखा है कि जस्टिस मिश्रा अपने कार्यकाल के दौरान जनहित याचिकाओं को बिना किसी निश्चित मानदंड या मानक के किसी भी बेंच को सौंप रहे थे. यह सीजेआई की व्यक्तिगत पसंद बन चुकी थी. जब इस तरह की कई याचिकाओं के बारे में पता चला तब उन्होंने इसका विरोध किया. उन्होंने तत्कालीन सीजेआई मिश्रा को उनके सहयोगियों की भावनाओं के बारे में बताया था, लेकिन उन्होंने (दीपक मिश्रा) ने कुछ भी करना जरूरी नहीं समझा और न्यायाधीश लोया मामले को न्यायमूर्ति अरुण मिश्रा (उस समय न्यायाधीशों की वरिष्ठता के क्रम में दसवें नंबर पर) की अध्यक्षता वाली पीठ को सौंप दिया. कई हफ्तों की तैयारी के बाद जज लोया के मामले की सुनवाई वाले दिन ही सुबह न्यायमूर्ति लोकुर, न्यायमूर्ति जोसेफ और न्यायमूर्ति चेलमेश्वर, सभी ने न्यायमूर्ति अरुण मिश्रा की पीठ के समक्ष सूचीबद्ध होने वाले विवादास्पद मुद्दों पर आवंटित जनहित याचिकाओं पर अपनी आपत्ति जाहिर की. उस दिन सुबह 10:00 बजे चारों जजों के बीच फोन पर सहमति बनी, वे सीजेआई मिश्रा के पास गए और उन्हें जस्टिस अरुण मिश्रा की बेंच से केस वापस लेने के लिए कहा. पूर्व न्यायमूर्ति गोगोई ने अपनी किताब में खुलासा किया है कि, 'हम मुख्य न्यायाधीश से मिलने गए, जिन्होंने हमारे अनुरोध पर विचार नहीं किया. जस्टिस चेलमेश्वर वॉकआउट कर गए लेकिन मैं वहां मौजूद रहा और मुख्य न्यायाधीश से गुहार लगाई, लेकिन कोई फायदा नहीं हुआ.' उन्होंने किताब में आगे लिखा है, 'मेरे पास जस्टिस लोकुर और जोसेफ के साथ चीफ जस्टिस के चैंबर को छोड़ने के अलावा कोई और विकल्प नहीं था. इसके बाद हम सब जस्टिस चेलमेश्वर के चैंबर में गए. उन्होंने कहा कि हमें इस मुद्दे पर प्रेस को संबोधित करना चाहिए. हम सब सहमत हो चुके थे. जस्टिस गोगोई ने यह भी लिखा है कि 12 जनवरी को जब वे जस्टिस चेलमेश्वर के आवास पर पहुंचे और प्रेस को देखा तो हड़बड़ा गए.' 12 जनवरी की घटनाओं के बारे में उनकी आत्मकथा का कुछ अंश... किताब में लिखा गया है, 12 जनवरी 2018 शुक्रवार, एक अलग दिन था. दोपहर 12 बजे के करीब कई तरह के काम के बाद मैं जस्टिस चेलमेश्वर के आवास पर गया. मैंने वहां जो देखा उसने मुझे झकझोर दिया. प्रेस पूरी तैयारी के साथ मौजूद थी. कई कैमरे लगाए गए थे. बाहर कई ओबी वैन खड़ी थीं. मुझे इसकी आशा नहीं थी. अब कोई रास्ता नहीं था. मैं पीछे नहीं हटना चाहता था. मैं प्रेस को संबोधित करने के लिए प्रतिबद्ध था और मेरा मानना है कि परिस्थितियों को देखते हुए, यह करना सही था, हालांकि यह बहुत ही असामान्य था. हमने महसूस किया कि सुप्रीम कोर्ट में चीजें सही नहीं थीं और खुद जस्टिस मिश्रा द्वारा उठाए गए कई सुधारात्मक कदमों से हम सही साबित हुए. इसके बाद, वह किसी भी मामले के आवंटन की अपनी शक्ति का प्रयोग करते हुए सावधान और सचेत हो गए. ये भी पढ़ें:  
तमिलनाडु के कुन्नूर में बुधवार को हेलिकॉप्टर क्रैश में भारत के पहले चीफ ऑफ डिफेंस स्टॉफ बिपिन रावत की अपनी पत्नी सहित 11 अन्य लोगों के साथ हादसे में मौत हो गई. मिली जानकारी के मुताबिक, CDS बिपिन रावत तमिलनाडु के वेलिंग्टन में एक कार्यक्रम में शामिल होने गए थे. यह हेलिकॉप्टर क्रैश कुन्नूर के घने जंगलों में हुआ. देर शाम तक भारतीय वायुसेना ने ट्वीट करके बिपिन रावत और उनकी पत्नी मधुलिका रावत की मौत की पुष्टि कर दी.  2016 में आतंकी हमले के बाद पाकिस्तान के खिलाफ की गई सर्जिकल स्ट्राइक के मास्टरमाइंड बिपिन रावत की मौत की खबर के बाद सभी लोगों ने अपना दुख जाहिर किया. भारतीय खेल जगत के लोगों ने भी बिपिन रावत को श्रद्धांजलि दी है. बैडमिंटन खिलाड़ी सायना नेहवाल, भारतीय क्रिकेट टीम के आलराउंडर रवींद्र जडेजा, कप्तान विराट कोहली और पूर्व गेंदबाज आरपी सिंह ने भी बिपीन रावत को श्रद्धाजली दी.  बैडमिंटन खिलाड़ी साइना नेहवाल ने लिखा , ' खबर सुनकर काफी दुख हुआ है, भगवान आत्मा को शांति दे'. क्रिकेटर रवींद्र जडेजा ने लिखा कि बिपिन रावत का हमें छोड़कर जाना एक बहुत बड़ा क्षति है, वहीं टेस्ट कप्तान विराट कोहली ने लिखा कि बिपिन रावत की असामयिक मृत्यु से उन्हें काफी दुख हुआ है. आरपी सिंह ने लिखा कि बिपिन रावत, उनकी पत्नी का देहावसान देश के लिए एक बहुत बड़ी क्षति है.  Very sad to hear about the news …RIP #bipinrawat sir 🙏 CDS Bipin Rawat's passing is a big loss to the nation. In this moment of grief I offer my condolences to all the families who lost their loved ones in this unfortunate tragedy and praying for the speedy recovery of Gp Capt Varun Singh 🙏 Deeply saddened by the untimely demise of CDS Bipin Rawat ji and other officials in a tragic helicopter crash. My deepest condolences to the friends & family members. 🙏 देश के प्रथम CDS एवं पूर्व सेना प्रमुख श्री #बिपिनरावत जी एवं उनकी धर्मपत्नी श्रीमती मधुलिका रावत समेत सभी यात्रियों का आकस्मिक देहावसान राष्ट्र के लिए गहरा आघात है। ईश्वर दिवंगत आत्माओं को शान्ति एवं स्वजनों को सम्बल प्रदान करें।#ॐशान्ति।🙏#BipinRawat #बिपिन_रावत https://t.co/PhlKg4p7Ws जनरल बिपिन रावत साल जनवरी 2020 में भारत के पहले चीफ ऑफ डिफेंस स्टाफ बने थे, बिपिन रावत उत्तराखंड के पौड़ी गढ़वाल से थे. जनरल बिपिन रावत ने नेतृत्व में भारतीय सेना कई साहसिक ऑपरेशन को अंजाम दिए थे. इनमें से 2015 में म्यांमार में हुई स्ट्राइक और 2016 में उरी हमले के बाद सर्जिकल स्ट्राइक महत्वपूर्ण हैं.   
दक्षिण अफ्रीका दौरे से पहले टीम इंडिया ने 3 मैचों की टेस्ट सीरीज के लिए अपनी 18 सदस्यों की टीम चुन ली है. इन 18 नामों के अलावा 4 और खिलाड़ी बतौर बैकअप चुने गए हैं. टीम सेलेक्शन से पहले रवींद्र जडेजा, शुभमन गिल, अक्षर पटेल चोट की वजह से सीरीज से बाहर होने की खबर आ गई थी. वहीं मुंबई टेस्ट में चोट की वजह से ही बाहर हुए ईशांत शर्मा को मेन टीम में जगह मिल गई है. रवींद्र जडेजा कानपुर टेस्ट में चोटिल होने के बाद मुंबई टेस्ट में मैदान पर नहीं उतरे थे. वहीं गिल मुंबई टेस्ट में फील्डिंग करते वक्त चोटिल हो गए थे. इन तीन खिलाड़ियों के अलावा अक्षर पटेल की चोटिल खिलाड़ियों की लिस्ट में होना एक टीम के लिए चिंता का सबब है. अक्षर ने हाल ही में टेस्ट क्रिकेट में शानदार प्रदर्शन किया है. 
 
न्यूजीलैंड के खिलाफ हुई टेस्ट सीरीज में कई खिलाड़ियों की चोट की खबरें सामने आई हैं, इसको देखते हुए भारतीय टीम ने दक्षिण अफ्रीका दौरे के लिए 4 खिलाड़ी बतौर बैकअप चुने हैं. सेलेक्शन कमिटी ने नवदीप सैनी, सौरभ कुमार, दीपक चाहर और अरजान नगवासवाला को टीम में बैकअप खिलाड़ी के रूप में जगह दी है. Squad: Virat Kohli (Capt),Rohit Sharma(vc), KL Rahul, Mayank Agarwal, Cheteshwar Pujara, Ajinkya Rahane, Shreyas Iyer, Hanuma Vihari, Rishabh Pant(wk), Wriddhiman Saha(wk), R Ashwin, Jayant Yadav, Ishant Sharma, Mohd. Shami, Umesh Yadav, Jasprit Bumrah, Shardul Thakur, Md. Siraj. pic.twitter.com/6xSEwn9Rxb दक्षिण अफ्रीका में कोविड-19 के नए वैरिएंट 'Omicron' की वजह से केस काफी तेजी से बढ़ रहे हैं, जिसको देखते हुए इस सीरीज में कड़े Self-Isolation के नियम होने की उम्मीद है. जिस वजह से बीच सीरीज में किसी खिलाड़ी का चोटिल होना टीम के लिए चिंता बढ़ा सकता है.  ऐसे में इन खिलाड़ीयों का टीम के साथ रहना काफी महत्वपूर्ण बन जाता है. दीपक चाहर लंबे समय से भारतीय लिमिटेड ओवर टीम के साथ जुड़े हुए हैं. वहीं नवदीप सैनी, सौरभ कुमार और अरजान नगवासवाला अभी खेली जा रही दक्षिण अफ्रीका और भारत A के बीच सीरीज में भारतीय A टीम का हिस्सा है. नवदीप सैनी और अरजान नगवासवाला बतौर तेज गेंदबाज दक्षिण अफ्रीका-A के खिलाफ अच्छा प्रदर्शन कर रहे हैं. दोनों टीमों के बीच पहला टेस्ट 26 दिसंबर से सेंचुरियन में खेला जाएगा.   
कृषि कानूनों के वापस होने के बाद भी किसानों का आंदोलन जारी है. हालांकि इसी बीच किसानों ने सरकार के प्रस्ताव को मान लिया है. जानकारी के मुताबिक अब कल दोपहर 12 बजे फिर किसान मुलाकात करेंगे. बताया जा रहा है कि सरकार ने तत्काल केस वापसी की बात कही है. ऐसे में अब कल यानी कि गुरुवार को SKM की बैठक तय हुई है. 
SKM की तरफ से जारी की गयी प्रेस विज्ञप्ति के मुताबिक, संयुक्त किसान मोर्चा ने भारत सरकार से एक संशोधित मसौदा प्रस्ताव प्राप्त करने की पुष्टि की है और प्रस्ताव को स्वीकार करते हुए एसकेएम के भीतर एक आम सहमति बन गई है. अब, सरकार के लेटरहेड पर हस्ताक्षर किए गए औपचारिक पत्र की प्रतीक्षा है. एसकेएम कल दोपहर बारह बजे सिंघु मोर्चा पर फिर से बैठक करेगा और उसके बाद मोर्चों को हटाने के लिए औपचारिक फैसला करेगा.किसानों की मांगें
किसान संगठन कृषि कानूनों को लेकर प्रदर्शन कर रहे थे. अब इसे सरकार ने वापस ले लिया है. हालांकि, किसान अभी एमएसपी पर कानूनी गारंटी चाहते हैं. इसके अलावा किसान आंदोलन के दौरान हरियाणा, उत्तर प्रदेश और मध्यप्रदेश में किसानों पर दर्ज केस को वापस लेने की मांग कर रहे हैं. इसके अलावा किसानों की मांग है कि लाल किला हिंसा में प्रदर्शनकारियों पर दर्ज केस भी वापस लिए जाएं.  किसानों ने किन बातों पर उठाई थी आपत्ति?
किसानों ने सरकार के प्रस्ताव में तीन बिंदुओं पर आपत्ति दर्ज कराई है. 1- किसानों का कहना है कि जो लोग कृषि कानूनों की ड्राफ्टिंग में शामिल थे, उन्हें एमएसपी पर कमेटी में शामिल नहीं किया जाएगा. सिर्फ संयुक्त किसान मोर्चा में शामिल संगठनों को इसमें जगह दी जाए.  2- किसानों का कहना है कि पहले केस वापस ले सरकार, इसके बाद आंदोलन वापस लिया जाएगा.  . 3- किसानों का कहना है कि सरकार सैद्धांतिक रूप से मुआवजा देने के लिए तैयार है, लेकिन जिस तरह से पंजाब सरकार ने उन्हें मुआवजा दिया है, वैसे ही आंदोलन के दौरान जान गंवाने वाले किसानों को मुआवजा मिलना चाहिए. 
   
रूस की 23 वर्षीय टीचर का एक ऐसा वीडियो वायरल हुआ कि अब उसे अपनी नौकरी से हाथ धोना पड़ गया. दरअसल, इस स्कूली टीचर का उकसाने वाला एक वीडियो सोशल मीडिया पर वायरल हो गया था जिसमें वो अपने कपड़े उतारते हुए बेडरूम में दिख रही है. 'डेली स्टार' की खबर के मुताबिक, विक्टोरिया काशीरिना ने अपने इंस्टाग्राम पर इस वीडियो को शेयर किया था. इसमें देखा जा सकता है कि वह स्कूल से आने के बाद पहले अपना कोट उतारती है. फिर धीरे-धीरे सभी कपड़े उतारने लगती है. इस दौरान वह बेहद अश्लील पोज भी दे रही होती है. इस स्ट्रिप डांस के वीडियो को देखने के बाद काशीरिना के माता-पिता ने उसे खूब डांटा भी. लेकिन जब स्कूल वालों तक ये वीडियो पहुंचा तो, उन्होंने इसे बेहद शर्मनाक हरकत बताया. स्कूल प्रशासन ने कहा कि इससे स्कूल के बच्चों पर गलत असर पड़ेगा. एक स्टूडेंट की मां ने इस पर कहा, ''कृपया इस तरह के अश्लील वीडियो पोस्ट न करें, या अपने सोशल मीडिया को बंद करें. आपको भले ही इसे पॉपुलेरिटी मिल रही है. लेकिन मेरी बेटी ने भी इस वीडियो को देखा और उस पर इसका गलत असर पड़ सकता था.'' एक अन्य स्टूडेंट के पेरेंट्स ने वीडियो पर आपत्ति जताते हुए कहा, ''बतौर शिक्षक यह सब करना आपको शोभा नहीं देता. बच्चे अगर इसे देखेंगे तो क्या सोचेंगे?'' वहीं, एक स्कूल टीचर ने कहा, ''अगर आपको ऐसी हरकतें करनी हैं तो इसे सोशल मीडिया पर ना डालें. या फिर सभी बच्चों को ब्लॉक कर देना चाहिए था जिससे वे इस वीडियो को ना देख पाएं.'' इसके अलावा टीचर ने काशिरिना की मां को सलाह दी कि उन्हें अपनी बेटी की इन हरकतों पर नजर रखनी चाहिए. दूसरी तरफ, इस पर काशीरिना ने कहा कि उसने ऐसा कुछ भी गलत काम नहीं किया है. वह पिछले कई सालों से पोल डांसिंग कर रही है. और इसका वीडियो बनाने का उसका बहुत पुराना सपना था. उसने बताया कि जब एक स्टूडेंट की मां ने उसे अकाउंट डिलीट करने के लिए कहा तो उसने उस महिला और उसकी बेटी को ही ब्लॉक कर दिया. जब स्कूल के डायरेक्टर ने काशीरिना को वो वीडियो डिलीट करने के लिए कहा. तभी उसने उन्हें भी मना कर दिया. जिस पर डायरेक्टर ने कहा, ''मेरे खुद के दो बच्चे हैं और मैं समझता हूं कि बच्चों के पेरेंट्स ने बिल्कुल सही किया. तुम वीडियो भी डिलीट नहीं करना चाहतीं. इसलिए हम तुम्हें नौकरी से निकालते हैं.''
तमिलनाडु में सेना के हेलिकॉप्टर क्रैश की दुर्भाग्यपूर्ण घटना से देश भर में सन्नाटा पसर गया है. इस हादसे में चीफ ऑफ डिफेंस स्टाफ (CDS) ब‍िप‍िन रावत का निधन हो गया है. हेलिकॉप्टर में सीडीएस अपनी पत्नी समेत अन्य 13 लोग सवार थे. जनरल बिप‍िन रावत देश की सुरक्षा विभाग का वो बड़ा नाम है जिसने कई बड़े से बड़े आतंकी हमलों पर दुश्मन को मुंहतोड़ जवाब दिया है.  शेरशाह फिल्म के समय ट्रेलर लॉन्च पर पहुंचे थे बिप‍िन रावत  बिप‍िन रावत ने देश के हित में तो अपना अहम योगदान दिया ही है, वे मनोरंजन जगत की उन फिल्मों के मंच पर भी मौजूद रहे, जो राष्ट्रप्रेम के नाम थी. करग‍िल में 22वें करगिल दिवस के मौके पर फिल्म शेरशाह का ट्रेलर लॉन्च किया गया था. जनरल बिप‍िन रावत भी इस खास मौके का हिस्सा थे. उन्होंने फिल्म की कामयाबी को लेकर टीम को शुभकामनाएं दी थीं. कहा था कैप्टर विक्रम बत्रा के ऊपर बनी इस बायोप‍िक से वे बेहद रोमांच‍ित हैं और इसके लिए उन्होंने फिल्म की टीम को धन्यवाद दिया था. उन्होंने उम्मीद जताई थी कि इस तरह के अन्य अनसंग वॉर हीरोज पर और भी फिल्में बनें और दुन‍िया के सामने लाया जा सके. 'ये दुख काहे खत्म नहीं होता', मसान से लेकर सरदार उधम तक, कैसे फिर गए Vicky Kaushal के दिन With deep regret, it has now been ascertained that Gen Bipin Rawat, Mrs Madhulika Rawat and 11 other persons on board have died in the unfortunate accident. A post shared by KIARA (@kiaraaliaadvani) उरी फिल्म की टीम के साथ सेना दिवस का जश्न शेरशाह से पहले जनरल बिप‍िन रावत, उरी द सर्ज‍िकल स्ट्राइक फिल्म की टीम से भी मिल चुके हैं. सेना दिवस के मौके पर उनके घर पर आयोज‍ित एक समारोह में फिल्म की कास्ट एंड क्रू पहुंचे थे. इनमें व‍िक्की कौशल, यामी गौतम, न‍िर्देशक आद‍ित्य धर और न‍िर्माता रोनी स्क्रूवाला शामिल थे. केंद्रीय मंत्री निर्मला सीतारमण ने फोटो शेयर कर ट्वीट किया था ' सेना दिवस पर बिप‍िन रावत के घर...फिल्म उरी: द सर्ज‍िकल स्ट्राइक की टीम के साथ.'  जब विक्की कौशल ने पहली बार दिया था ऑडिशन, शेयर की 9 साल पुरानी PHOTO At COAS Bipin Rawat’s #ArmyDay “at home”, with the team of the film #URITheSurgicalStrike. Yet to watch it, but hearing many good things. Kudos, @RonnieScrewvala @AdityaDharFilms @vickykaushal09 @yamigautam for a slick war movie on the spirit of our heroes!#howsthejosh? :) pic.twitter.com/9dvAiQsJNF बिप‍िन रावत की ये मुलाकातें इस बात का उदाहरण है कि वे देश के असली हीरोज पर बनी फिल्मों को दर्शकों के सामने रखने में हमेशा आगे रहे. बुधवार को उनके हेल‍िकॉप्टर क्रैश की खबर सुन लोग उनकी सलामती की दुआ कर रहे थे. इस दर्दनाक हादसे में 13 लोगों की जान चली गई है. वायुसेना ने हादसे की जांच के आदेश दे दिए हैं.   
देश के पहले चीफ ऑफ डिफेंस स्टाफ (CDS) बिपिन रावत के निधन के बाद सबसे अहम सवाल यही है कि अब देश के सीडीएस पद का भार कौन संभालेगा? क्या फिर से इस पद के अधिकार राष्ट्रपति के सैन्य अधिकारों में समाहित हो जाएंगे? ऐसे ही कई सवाल हैं, जिनके जवाब लोग जानना चाहते हैं. तमिलनाडु के कुन्नूर में बुधवार को भारतीय सेना का हेलिकॉप्टर क्रैश हो जाने से CDS बिपिन रावत का निधन हो गया. अब देश के सीडीसी का कार्यभार उनके समक्ष कोई पूर्व अधिकारी संभालेगा या फिर इस पद पर नई नियुक्ति होगी?  सैन्य जानकारों के मुताबिक इस महत्वपूर्ण पद का कार्यभार किसी को नहीं दिया जा सकता. इस पद पर नई नियुक्ति ही की जाएगी. रक्षा मामलों से जुड़ी एक उच्च स्तरीय समिति यह तय करेगी कि अगला सीडीएस कौन होगा.    इसे भी पढ़ें--- Mi-17V-5 से सफर कर रहे थे CDS बिपिन रावत, बेहद सुरक्षित है ये हेलिकॉप्टर  चीफ ऑफ डिफेंस स्टाफ (CDS) का पद
आपको बता दें कि भारत में चीफ ऑफ डिफेंस स्टाफ (CDS) का पद सृजित करने की सिफारिश साल 2001 में मंत्रियों के एक समूह ने की थी. यह जीओएम कारगिल समीक्षा समिति (1999) की रिपोर्ट का अध्ययन कर रहा था. GoM की इस सिफारिश के बाद सरकार ने साल 2002 में इस पद को सृजित करने के लिए इंटीग्रेटिड डिफेंस स्टाफ बनाया. जिसे CDS सचिवालय के तौर पर काम करना था.  फिर दस साल बाद साल 2012 में सीडीएस को लेकर नरेश चंद्र समिति ने स्टाफ कमेटी के स्थायी अध्यक्ष को नियुक्त करने की सिफारिश की. इसके बाद से ही चीफ ऑफ डिफेंस स्टाफ (CDS) पद के लिए पूरा मसौदा तैयार करने की कवायद चल रही थी. जिसे साल 2014 के बाद एनडीए सरकार ने तेज कर दिया.  बिपिन रावत बने देश के पहले सीडीएस
केंद्र की एनडीए सरकार ने साल 2019 में चीफ ऑफ डिफेंस स्टाफ यानी CDS का पद सृजित कर दिया. भारतीय सेना के प्रमुख बिपिन रावत 30 दिसंबर 2019 को देश के पहले सीडीएस बनाए गए. तभी से वे इस पद पर रहकर कार्य कर रहे थे. 
 ज़रूर पढ़ें--- CDS रावत का हेलिकॉप्टर क्रैश, घटनास्थल की Exclusive तस्वीरें  सीडीएस पद के प्रावधान
सीडीएस (CDS) पद पर तैनात अधिकारी का वेतन और सुविधाएं अन्य सेना प्रमुखों के बराबर रखी गई हैं. किसी सेना प्रमुख को सीडीएस बनाए जाने पर आयु सीमा का नियम बाधा न बने, इसीलिये सीडीएस पद पर रहने वाले अधिकारी अधिकतम 65 वर्ष की आयु तक इस पद पर काम कर सकेंगे. यानी अब सेना प्रमुख अधिकतम 62 वर्ष की आयु या 3 वर्ष के कार्यकाल तक अपने पद पर रह सकते हैं. इसके लिए केंद्र सरकार ने सेना के नियम 1954, नौसेना (अनुशासन और विविध प्रावधान) विनियम 1965, सेवा की शर्तें और विविध विनियम 1963 और वायु सेना विनियम 1964 में संशोधन किया है. सीडीएस की जिम्मेदारियां 
सेना के तीनों अंगों के मामले में रक्षा मंत्री के प्रमुख सैन्य सलाहकार के रूप में सीडीएस काम करते हैं. वह रक्षा मंत्री की अध्‍यक्षता वाली रक्षा अधिग्रहण परिषद और राष्ट्रीय सुरक्षा सलाहकार की अध्‍यक्षता वाली रक्षा नियोजन समिति के सदस्‍य होते हैं. साथ ही सीडीएस परमाणु कमान प्राधिकरण के सैन्य सलाहकार भी होते हैं. एकीकृत क्षमता विकास योजना के तहत सीडीएस रक्षा से जुड़ी पूंजीगत अधिग्रहण पंचवर्षीय योजना और दो वर्षीय सतत् वार्षिक अधिग्रहण योजना को भी कार्यान्वित करते हैं.  खर्च कम करके सशस्‍त्र बलों की युद्ध क्षमता बढ़ाने और तीनों सेनाओं के कामकाज में सुधार लाने का काम भी सीडीएस की जिम्मेदारी है. सीडीएस रक्षा मंत्रालय के तहत बनाए गए सैन्य मामलों के विभाग (DMA) के सचिव के रूप में कार्य करता है. डीएमए भारत की सशस्त्र सेना यानी थल सेना, नौसेना और वायु सेना के जुड़े मामलों पर एक साथ काम करता है. पढ़ें--- पत्नी के साथ सफर कर रहे थे बिपिन रावत, जानिए हेलिकॉप्टर में कौन-कौन था मौजूद?  सेवानिवृत्ति के बाद बाध्यता
चीफ ऑफ डिफेंस स्टाफ यानी CDS पद से सेवानिवृत्त होने वाला शख्स किसी भी सरकारी पद को ग्रहण नहीं कर सकता. साथ ही उसे सेवानिवृत्ति के 5 वर्ष बाद तक भी बिना इजाजत कोई भी निजी रोज़गार करने का अधिकार नहीं होता.  
Tesla और SpaceX CEO Elon Musk ने अपना आखिरी घर भी बेच दिया है. मस्क दुनिया के सबसे अमीर शख्स हैं. अब कहने को दुनिया के सबसे अमीर शख्स के पास अपना एक भी घर नहीं है. ऐसा क्यों है हम आगे बताएंगे. बता दें कि एलॉन मस्क लगातार कहते आए हैं कि वो अपने घर सहित खुद की चीजें बेच देना चाहते हैं.  Elon Musk ने सैन फ्रैंसिस्को के अपने घर को 30 मिलियन डॉलर्स में बेच दिया है. इससे पहले भी उन्होंने अपने दूसरे घर बेचे हैं और ये उनका आखिरी घर था.  बिजनेस इंसाइडर ने अपनी एक रिपोर्ट में कहा है कि सैन फ्रैंसिस्को बे एरिया में एलॉन मस्क का 47 एकड़ की प्रॉपर्टी थी. MLSListing.com के मुताबिक इसे 2 दिसंबर को 30 मिलियन डॉलर्स में बेच दिया गया है.  गौरतलब है कि सैन फ्रैंसिस्को स्थित इस घर को एलॉन मस्क ने 2017 में 23 मिलियन डॉलर्स में खरीदा था. बाद में उन्होंने अपने सभी घरों को बेचना शुरू कर दिया. हालांकि सैन फ्रैंसिस्को वाला ये घर सबसे आखिर में बेचा है. चूंकि एलॉन मस्क काफी समय से कह रहे हैं कि वो अपने घरों को बेच रहे हैं, इसलिए सैन फ्रैंसिस्को वाला ये घर न बेचने पर उन्हें ट्विटर पर कई बार ट्रोल भी किया गया. इस घर को बेचने के बाद अब एलॉन मस्क के पास अपना कोई घर नहीं होगा. फिलहाल एलॉन मस्क रेंट पर रहते हैं.  एलॉन मस्क क्यों बेच रहे हैं अपनी प्रॉपर्टी? एलॉन मस्क दुनिया के सबसे अमीर शख्स हैं. ऐसे में उन्हें अपने घर बेचने की क्या जरूरत है. ये सवाल आप सब के मन में होगा. इसका जवाब ये है.  दरअसल एलॉन मस्क ने कहा था कि 2050 तक वो 10 लाख लोगों को मार्स पर भेजना चाहते हैं. वहां कॉलोनी बसाने के लिए वो अपनी सारी पॉर्पर्टी बेच देना चाहते हैं. ऐसा उनका मानना है.  मई में एलॉन मस्क ने कहा था कि वो अपनी तमाम प्रॉपर्टी को बेच कर मार्स पर कॉलोनी बसाना चाहते हैं. उन्होंने ये भी कहा था कि आगे चल कर अपने पास कोई भी घर नहीं रखना चाहते हैं.     
 
History of Air Crashes in India: तमिलनाडु के कुन्‍नूर में बुधवार (08 दिसंबर) को सेना का हेलिकॉप्‍टर क्रैश हो गया. इस चॉपर में CDS बिपिन रावत, उनकी पत्‍नी समेत कुल 14 लोग सवार थे. हादसे में रावत की मृत्यु की पुष्टि हो चुकी है. हेलिकॉप्टर क्रैश की वजह जानने के लिए जांच के आदेश दे दिए गए हैं. यह पहली बार नहीं है, जब कोई बड़ी हस्ती विमान हादसे का शिकार हुई हो. इससे पहले भी कई बड़े राजनेता विमान दुर्घटनाओं का शिकार हो चुके हैं. आइये, पहले बताते हैं इससे पहले विमान हादसों में किन बड़े राजनेताओं ने अपनी जान गंवाईं.  CDS Bipin Rawat: काउंटर-इंसर्जेंसी के एक्सपर्ट हैं बिपिन रावत! 10 Points वाईएस राजशेखर रेड्डी
आंध्र प्रदेश के दो बार मुख्यमंत्री रहे वाईएस राजशेखर रेड्डी की मौत 2009 में रुद्रकोंडा हिल में एक हेलीकॉप्टर दुर्घटना में हुई थी. रेड्डी कांग्रेस के सबसे मशहूर चेहरों में से एक थे और उन्होंने 2009 में पार्टी को सत्ता में वापस आने में मदद की थी. माधवराव सिंधिया
सितंबर 2001 में वरिष्ठ कांग्रेस नेता माधवराव सिंधिया की विमान हादसे में मौत हो गई थी. सिंधिया और और छह अन्य लोग लोगों को लेकर जा रहा एक प्राइवेट प्लेन यूपी के मैनपुरी जिले के बाहरी इलाके में क्रैश हो गया था.  Bipin Rawat: जिनकी लीडरशिप में हुई थी सर्जिकल स्ट्राइक! जानिए सीडीएस बिपिन रावत का पूरा करियर जी एम सी बालयोगी
लोकसभा अध्यक्ष रहे जीएमसी बालयोगी की 03 मार्च 2002 को आंध्र प्रदेश के कृष्णा जिले के कैकलूर में एक हेलिकॉप्टर दुर्घटना में मृत्यु हो गई थी. बालयोगी 1998 में लोकसभा के स्‍पीकर चुने गए. वह 1999 में फिर से 13वीं लोकसभा के अध्यक्ष बने थे. वह लोकसभा के पहले दलित स्‍पीकर भी थे. CDS बिपिन रावत को श्रद्धांजलि दें मोहन कुमारमंगलम
कांग्रेस के नेता मोहन कुमारमंगलम की 1973 में नई दिल्ली के पास इंडियन एयरलाइंस के विमान दुर्घटना में मृत्यु हो गई. मोहन पहले कम्यूनिस्‍ट पार्टी से ताल्‍लुक रखते थे मगर बाद में कांग्रेस में शामिल हो गए. ओम प्रकाश जिंदल
हरियाणा के तत्कालीन बिजली मंत्री और एक मशहूर कारोबारी ओपी जिंदल की मौत 31 मार्च, 2005 को उत्तर प्रदेश के सहारनपुर के पास हेलिकॉप्टर दुर्घटना में हुई. जिंदल 1996 से 1997 तक खाद्य, नागरिक आपूर्ति और सार्वजनिक वितरण समिति के सदस्य भी रहे.  डेरा नाटुंग
अरुणाचल प्रदेश के शिक्षा मंत्री नाटुंग, मई 2001 में एक हेलिकॉप्टर दुर्घटना में मारे गए थे. उन्होंने राज्य में EMRS (एकलव्य मॉडल आवासीय विद्यालय) मॉडल शुरू करने में भी एक महत्‍वपूर्ण भूमिका निभाई थी.  सुरेंद्र नाथ
पंजाब के राज्यपाल सुरेंद्र नाथ और उनके परिवार के 9 सदस्यों की विमान दुर्घटना में मौत हुई थी. सरकार का विमान 09 जुलाई, 1994 को हिमाचल प्रदेश में खराब मौसम में ऊंचे पहाड़ों में दुर्घटनाग्रस्त हो गया. सुरेंद्र नाथ उस समय हिमाचल के कार्यवाहक राज्यपाल भी थे. संजय गांधी
पूर्व प्रधानमंत्री इंदिरा गांधी के छोटे बेटे संजय गांधी की जून 1980 में दिल्ली में एक विमान दुर्घटना में मृत्यु हो गई थी.  हस्तियां जिन्होंने हादसों को हराया  -पूर्व प्रधानमंत्री मोरारजी देसाई का विशेष विमान नवंबर 1977 में असम में दुर्घटनाग्रस्त हो गया था. उनके साथ अरुणाचल प्रदेश के तत्कालीन मुख्यमंत्री पी के थुंगन भी थे, जो इस हादसे में बच गए. 
- कांग्रेस के वरिष्ठ नेता अहमद पटेल, केंद्रीय मंत्री पृथ्वीराज चौहान और कुमारी शैलजा 2004 में हुए विमान हादसे में बाल-बाल बचे थे. दक्षिण गुजरात के खानवेल में एक हेलिपैड पर उतरते समय उनके हेलिकॉप्टर का पिछला हिस्सा टूट गया था.  -  पंजाब के पूर्व मुख्यमंत्री अमरिंदर सिंह और मंत्री प्रताप सिंह बाजवा सितंबर 2006 में विमान दुर्घटना में बच गए थे. गुरदासपुर में उड़ान भरने के तुरंत बाद बिजली के तारों से टकरा जाने पर उनका हेलिकॉप्टर दुर्घटनाग्रस्‍त हो गया था.  - पंजाब के उपमुख्यमंत्री सुखबीर सिंह बादल 30 अगस्त 2009 को फिरोजपुर में अपने चार्टर्ड हेलिकॉप्टर की आपात लैंडिंग के बाद बाल-बाल बच गए. - भाजपा अध्यक्ष राजनाथ सिंह और उपाध्यक्ष मुख्तार अब्बास नकवी 2010 में उत्तर प्रदेश के रामपुर की यात्रा के दौरान हुए प्‍लेन हादसे में बच गए. उनका चॉपर सूखी घास के ढेर के करीब उतरा जिसमें आग लग गई. पायलट ने तुरंत दोबारा उड़ान भरी और सुरक्षित स्थान पर लैंड किया.  
टी-20 में कप्तानी के बाद रोहित शर्मा को बीसीसीआई ने वनडे फॉर्मेट का भी कप्तान नियुक्त कर दिया है. रोहित शर्मा को साथ ही टेस्ट टीम का उप-कप्तान भी नियुक्त किया गया है. रोहित दक्षिण अफ्रीका में होने वाली वनडे सीरीज से अपना कार्यभार संभालेंगे. लंबे समय से लिमिटेड ओवर की कप्तानी को लेकर चल रही बहस का अब अंत हो गया है. बीसीसीआई ने विराट कोहली की जगह रोहित शर्मा को भारतीय वनडे टीम का कप्तान नियुक्त किया है. इसके पहले टी-20 विश्व कप के बाद विराट कोहली ने टी-20 टीम की कमान छोड़ दी थी और IPL की टीम रॉयल चैलेंजर्स बेंगलुरु की भी कप्तानी से इस्तीफा दे दिया था. जिसके बाद यह कयास लगना शुरू हो गए थे कि बोर्ड विराट कोहली को वनडे कप्तान के रूप में रिप्लेस कर सकता है.  रोहित ने न्यूजीलैंड के खिलाफ टी-20 सीरीज में कमान संभाली थी, अब दक्षिण अफ्रीका में खेली जाने वाली वनडे सीरीज रोहित शर्मा की बतौर पूर्णकालिक वनडे कप्तान पहली सीरीज होगी. The All-India Senior Selection Committee also decided to name Mr Rohit Sharma as the Captain of the ODI & T20I teams going forward.#TeamIndia | @ImRo45 pic.twitter.com/hcg92sPtCa रोहित शर्मा अभी तक 10 वनडे मुकाबलों में भारतीय टीम की कमान संभाल चुके हैं. उन्होंने 8 मुकाबलों मे जीत हासिल की और 2 में हार का सामना करना पड़ा है. रोहित शर्मा की कप्तानी में भारतीय टीम ने 2018 में UAE में खेले गए एशिया कप में भी जीत हासिल की थी.  विराट कोहली ने वनडे में 95 मुकाबलों में भारतीय टीम की कमान संभाली है जिसमें से 65 में जीत, 27 में हार और 1 मुकाबला टाई रहा. वहीं टी-20 फॉर्मेट में विराट ने 50 मुकाबलों मे कमान संभाली है जिसमें 30 में जीत और 16 मुकाबलों में हार का सामना करना पड़ा. विराट की कप्तानी में 2 टाई मुकाबले भी खेले हैं.  विराट बतौर वनडे कप्तान:
मैच : 95
जीत : 65
हार : 27
टाई : 1
बेनतीजा: 2 विराट बतौर टी-20 कप्तान: 
मैच : 50
जीत : 30
हार : 16
टाई : 2
बेनतीजा : 2 विराट कोहली के लिए वनडे और टी-20 फॉर्मेट में बड़े टूर्नामेंट में जीत न हासिल कर पाना उनका कप्तानी से दूर होने का एक अहम कारण बना है. विराट ने बतौर कप्तान 2017 में पाकिस्तान के खिलाफ चैम्पियंस ट्रॉफी के फाइनल और 2019 विश्व कप के सेमीफाइनल में न्यूजीलैंड के खिलाफ हार का सामना किया था. इन दोनों मुकाबलों में विराट के फैसलों पर कई सवाल उठे थे, जिसके बाद विराट के बल्ले से खराब फॉर्म और टी-20 की कप्तानी छोड़ने के बाद विराट को अब वनडे टीम की कप्तानी से भी दूर होना पड़ेगा. रोहित शर्मा का बतौर टी-20 कप्तान भी रिकॉर्ड काफी शानदार है, रोहित ने भारत के लिए टी-20 में बतौर कप्तान 22 मैच खेले हैं जिसमें से 18 में जीत और 4 में हार का सामना करना पड़ा है. 
कोरोना वायरस का नया वैरिएंट ओमिक्रॉन तेजी से पूरी दुनिया में फैल रहा है. इस बीच अमेरिका के इंफेक्शियस डिसीज एक्सपर्ट डॉ. एंथॉनी फाउची ने मंगलवार को कहा कि SARS-CoV-2 के नए वैरिएंट को देखते हुए कई देशों ने अपनी सीमाओं को फिर से बंद कर दिया है, लेकिन यह पिछले डेल्टा सहित अन्य वैरिएंट्स से ज्यादा खतरनाक नहीं है. एएफपी से बातचीत में फाउची ने कहा कि वैरिएंट की पूरी तस्वीर सामने आने में अभी थोड़ा समय और लग सकता है. हालांकि नए वैरिएंट को लेकर कुछ बातें बिल्कुल स्पष्ट हो चुकी हैं. ओमिक्रॉन फैलने की रफ्तार: डॉ. फाउची ने कहा कि ओमिक्रॉन स्पष्ट रूप से अत्यधिक ट्रांसमिसिबल यानी ज्यादा संक्रामक है और संभावित रूप से इसके फैलने की रफ्तार डेल्टा से बहुत ज्यादा है. इम्यून से बच निकलने की क्षमता: क्या ओमिक्रॉन वैक्सीनेशन या पिछले इंफेक्शन की इम्यूनिटी से बच निकलने में बेहतर है? इसके जवाब में फाउची ने 'हां' बोलते हुए कहा कि पूरी दुनिया से मिल रहा एपिडेमायोलॉजी डेटा खुद इस बात का सबूत है. फाउची ने कहा कि ओमिक्रॉन के खिलाफ मौजूदा वैक्सीन से बनने वाली एंटीबॉडीज की लैब टेस्टिंग का रिजल्ट कुछ दिनों के भीतर आ जाना चाहिए. ओमिक्रॉन की गंभीरता के सवाल पर डॉक्टर फाउची ने कहा कि ओमिक्रॉन निश्चित रूप से डेल्टा से ज्यादा खतरनाक नहीं है. उन्होंने कहा, 'ओमिक्रॉन पिछले वैरिएंट्स की तुलना में कम खतरनाक हो सकता है. अगर आप दक्षिण अफ्रीका की तरफ नजर घुमाएं तो देखेंगे कि वहां संक्रमितों की संख्या और अस्पताल में दाखिल होने वाले मरीजों की संख्या का अनुपात डेल्टा की तुलना में कम है.' फाउची ने कहा, 'ये अच्छी बात है कि एक तेजी से फैलने वाला वैरिएंट बहुत ज्यादा गंभीर हालात पैदा नहीं कर रहा है और ना ही हॉस्पिटलाइजेशन और मौत का खतरा बढ़ा रहा है. हालात उस वक्त बदतर होंगे जब तेजी से फैलने वाला वैरिएंट गंभीर बीमारी का कारण बनेगा. मुझे नहीं लगता है कि ऐसी कोई खराब स्थिति आने वाली है. लेकिन आप इस बारे में निश्चित रूप से कुछ नहीं कह सकते हैं.' कोरोना का नया वैरिएंट सबसे पहले दक्षिण अफ्रीका में डिटेक्ट किया गया था. लेकिन अब यह तकरीबन 38 देशों में फैल चुका है. नया वैरिएंट आने के बाद मौजूदा वैक्सीन की क्षमताओं पर भी सवाल खड़े किए जा रहे हैं. हालंकि, नए वैरिएंट से मौत का एक भी मामला नहीं जोड़ा गया है. इस वैरिएंट में 50 से ज्यादा म्यूटेशन हैं और ये लॉस ऑफ टेस्ट एंड स्मैल या सांस में तकलीफ जैसे लक्षणों को भी ट्रिगर नहीं करता है.  
CDS Bipin Rawat death: सीडीएस बिपिन रावत नहीं रहे. भारतीय वायु सेना ने ट्विटर पर ये दुखद खबर साझा की है. बुधवार को तमिलनाडु के कुन्नूर में सेना का हेलिकॉप्टर क्रैश हो गया था. (सीडीएस) बिपिन रावत के अलावा, हादसे में उनकी पत्नी मधूलिका रावत समेत 13 लोगों की मौत हो गई है. जानकारी के मुताबिक, सीडीएस बिपिन रावत अपनी पत्नी के साथ वेलिंगटन में एक कार्यक्रम में शामिल होने गए थे. कुन्नूर के घने जंगल में यह हादसा हुआ था.  भारत के पहले सीडीएस की मौत की खबर आने से देश में शोक की लहर है. बिपिन रावत 31 दिसंबर 2019 को सीडीएस नियुक्त किए गए थे.  With deep regret, it has now been ascertained that Gen Bipin Rawat, Mrs Madhulika Rawat and 11 other persons on board have died in the unfortunate accident.   उत्तराखंड से थे CDS बिपिन रावत लेफ्टिनेंट जनरल लक्ष्मण सिंह रावत के बेटे बिपिन रावत उत्तराखंड के पौड़ी गढ़वाल में जन्मे थे. उनका परिवार कई पीढ़ियों से सेना को अपनी सेवाएं देता आया है. बिपिन रावत, सेंट एडवर्ड स्कूल, शिमला, और राष्ट्रीय रक्षा अकादमी, खडकसला के छात्र थे. उन्हें दिसंबर 1978 को भारतीय सैन्य अकादमी, देहरादून से 11वें गोरखा राइफल्स की पांचवीं बटालियन में नियुक्त किया गया था, जहां उन्हें 'स्वॉर्ड ऑफ़ ऑनर 'से सम्मानित किया गया था. ये भी पढ़ें- बिपिन रावत का हेलिकॉप्टर क्रैश, देखें दुर्घटनास्थल की तस्वीरें बिपिन रावत का परिवार बिपिन रावत की पत्नी मधूलिका रावत आर्मी वेलफेयर से जुड़ी हुईं थीं. वो आर्मी वुमन वेलफेयर एसोसिएशन की अध्यक्ष भी थीं. बिपिन रावत अपने पीछे दो बेटियों को छोड़कर गए हैं. एक बेटी का नाम कृतिका रावत है. दोनों बेटियों ने मां-बाप को एक साथ खो दिया है.  2016 में थल सेना अध्यक्ष बने थे बिपिन रावत CDS बनाए जाने से पहले बिपिन रावत 27वें थल सेनाध्यक्ष थे. आर्मी चीफ बनाए जाने से पहले उन्हें 1 सितंबर 2016 को भारतीय सेना का उप-सेना प्रमुख नियुक्त किया गया था.  ये भी पढ़ें- जानें- कौन-कौन सी उपलब्धियां हैं बिपिन रावत के नाम देश को विशिष्ट सेवाएं देने के लिए कई बार हुए सम्मानित बिपिन रावत को आतंकवाद रोधी अभियानों में काम करने का कई वर्षों का अनुभव था. बिपिन रावत ने ऊंचाई वाले युद्ध क्षेत्रों में भी कई सालों तक काम किया. उनके उत्कृष्ट कार्यों के लिए उन्हें 'परम विशिष्ठ सेवा मेडल' से सम्मानित किया गया था. इसके अलावा उन्हें उत्तम युद्ध सेवा मेडल, अति विशिष्ठ सेवा मेडल, युद्ध सेवा मेडल, सेना मेडल, विशिष्ठ सेवा मेडल आदि सम्मानों से नवाजा गया था. 
कांग्रेस नेता ज्योति खण्डेलवाल ने राष्ट्रीय अध्यक्ष सोनिया गांधी (Sonia Gandhi) को पत्र लिखा है. इसमें उन्होंने कहा है कि जयपुर में 12 दिसंबर को होने वाली महंगाई रैली को स्थगित कर दिया जाना चाहिए. ज्योति खंडेलवाल ने पत्र में कहा है कि सीडीएस जनरल विपिन रावत सहित 13 सैन्य अफ़सरों के शहीद होने से पूरे देश में गम का माहौल है. उन्होंने कहा कि कांग्रेस पार्टी को आगामी सात दिन तक के अपने कार्यक्रम निरस्त कर देने चाहिए. देशभर में इन शहीदों को श्रद्धांजलि देने के लिए कार्यक्रम करने चाहिए. पत्र में जयपुर में बढ़ते ओमिक्रॉन के मामलों का भी हवाला दिया गया है. वहीं दूसरी तरफ कांग्रेस नेता ने रैली में शामिल होने वाले कार्यकर्ताओं के लिए जरुरी शर्तों से संबंधित एक ट्वीट किया है. जिसमें कार्यकर्ताओं को निर्देशित है कि वैक्सीन की दोनों डोज लगी हों अथवा, 72 घंटे पहले तक की negative RTPCR रिपोर्ट साथ होना अनिवार्य है. 
  12 दिसम्बर-जयपुर
“महंगाई हटाओ रैली”
शामिल होने वाले सभी कार्यकर्ता, कृपया ध्यान रखें 👇
👉 वैक्सीन की दोनो डोस लगी हो अथवा;
👉 72 घंटे पहले तक की negative RTPCR रिपोर्ट साथ होना अनिवार्य है;
👉 मास्क एवं अन्य COVID protocol का पालन अनिवार्य है!
🙏🙏🙏 जयपुर की पूर्व महापौर रहीं ज्योति खंडेलवाल ने पत्र में कहा ​कि जयपुर में नरेन्द्र मोदी सरकार की गलत नीतियों की वजह से महंगाई में लगातार वृद्धि को देखने को मिल रही है. भाजपा की केन्द्र सरकार के खिलाफ एक विशाल रैली 12 दिसम्बर को जयपुर में प्रस्तावित है. देश में महंगाई को लेकर आमजन में आक्रोश है और आमजन की भावना को देखते हुए ही इस रैली को आयोजित करने का फैसला लिया गया. उन्होंने कहा कि इस समय कुछ वजहों से इस रैली को स्थगित कर देना चाहिए. उन्होंने कहा कि लगातार कोरोना के नए वैरिएंट ओमिक्रॉन के राजस्थान में काफी केस आए हैं. लोगों में दहशत का माहौल है. आमजन के स्वास्थ्य को दी जाए प्राथमिकता ज्योति खंडेलवाल ने कहा कि मुख्यमंत्री अशोक गहलोत ने भी इस पर चिंता जाहिर की है. चिकित्सा विभाग के अधिकारियों की मीटिंग ले रहे हैं, ताकि पूर्व की कोरोना पर समय रहते काबू पाया जा सके. आमजन को इस महामारी से बचाया जा सके. यदि हम इस समय रैली करेंगे तो नया वैरिएंट फैल सकता है. हमें आमजन के स्वास्थ्य को प्राथमिकता देते हुए इस रैली को अभी हाल में स्थगित करना चाहिए. उन्होंने कहा कि अभी सोशल मीडिया के माध्यम से हमें महंगाई के खिलाफ एक मुहिम चलानी चाहिए, जिससे आमजन मोदी सरकार की नाकामियों से वाकिफ हो सके.  उन्होंने कहा कि आज देश के लिए दुख का दिन है. हमने चीफ आफ डिफेंस स्टाफ जनरल विपिन रावत व उनकी पत्नी सहित करीब 13 सेना के अधिकारियों को खोया है. इन वीर शहीदों को श्रद्धांजलि देते हुए हमें कम से कम 7 दिन कांग्रेस पार्टी के कार्यक्रमों को स्थगित करना चाहिए. जिला मुख्यालयों पर श्रद्धांजलि कार्यक्रम किए जाने चाहिए.
बिपिन रावत नहीं रहे. उत्तराखंड के पहाड़ों से निकलकर भारत माता की रक्षा के लिए सेना की वर्दी पहनने वाले जनरल बिपिन रावत आजीवन एक सैनिक ही रहे. अडिग, अविचल और अभय. बिपिन रावत की जिंदगी अब भारतीय जनमानस में किस्सों और कहानियों के रूप में रहेगी. देश हित में खरी-खरी बोलने वाले बिपिन रावत 37 सालों के सैन्य करियर में उपलब्धियों की एक फेहरिस्त छोड़ गए हैं. निर्णय लेना और उस पर सख्ती से बने रहना उनकी जिंदगी का अहम फलसफा था. इस सिद्धांत को उन्होंने अपनी मिलिट्री लाइफ की शुरुआती दिनों में ही सीख लिया था.   बिपिन रावत निर्णय लेने की काबिलियत और एक बार डिसीजन ले लेने के बाद उस पर हर हाल में टिके रहने को जीवन का बेहद महत्वपूर्ण अनुशासन मानते थे. जिंदगी के इस सिद्धांत को वह निजी अनुभवों के आधार पर लोगों को बताते थे. कुछ साल पहले इंडियन आर्मी में ऑफिसर बनने के लिए तैयारी कर रहे छात्रों को उन्होंने अपना व्यक्तिगत अनुभव बताया था. सीडीएस रावत ने उस घटना का जिक्र किया था, जब वो युवा थे. भारतीय सेना में अफसर बनने के सपने देख रहे थे.  यह भी पढ़ेंः Bipin Rawat: जिनकी लीडरशिप में हुई थी सर्जिकल स्ट्राइक! जानिए CDS बिपिन रावत का पूरा करियर बिपिन रावत UPSC द्वारा आयोजित नेशनल डिफेंस एकेडमी (NDA) की परीक्षा पास कर चुके थे. अब बारी इंटरव्यू की थी. जहां उनके और उनके जैसे सैकड़ों छात्रों की जिंदगी का फैसला होने वाला था. एनडीए की परीक्षा कितनी कठिन है, इसकी जानकारी आज भी वो छात्र दे सकते हैं, जो इसकी तैयारी करते हैं. एक गलत या अनुचित जवाब आपके महीनों की शारीरिक और मानसिक तपस्या को बेकार कर सकती है. बिपिन रावत ने अपने इंटरव्यू का पूरा वाकया और इस दौरान पूछे गए सवाल, फिर उनका वो उत्तर जिसने एनडीए में उनकी एंट्री दिलवाई, छात्रों के साथ साझा किया.  यहीं हमारे भाग्य का फैसला होना था बिपिन रावत ने तब कहा था, "UPSC की एनडीए परीक्षा क्वालिफाई करने के बाद हम सर्विस सेलेक्शन बोर्ड (SSB) के पास गए.  मुझे इलाहाबाद जाने को कहा गया.  यहां पर चार से पांच दिनों की सख्त ट्रेनिंग और टेस्टिंग के बाद आखिरकार इंटरव्यू का वक्त आया. हम सभी लाइन में खड़े थे. एक-एक कर हमें कमरे में बुलाया जा रहा था. यहीं हमारे भाग्य का फैसला होना था कि क्या हम एनडीए में शामिल हो पाएंगे या नहीं ? आखिरकार मेरी बारी आई चीफ ऑफ डिफेंस स्टाफ बिपिन रावत ने कहा, आखिरकार मेरी बारी आई. मैं अंदर गया. सामने एक ब्रिगेडियर रैंक के ऑफिसर थे, जो मेरा इंटरव्यू लेने वाले थे. एक युवा छात्र के रूप में, जैसा कि आप सभी लोग हैं, उस दफ्तर में चकित सा था. उन्होंने पहले तो मुझसे चार-पांच सामान्य सवाल पूछे. मैं सहज हो गया. इसके बाद उन्होंने मेरी हॉबी पूछी.  बिपिन रावत का SSB इंटरव्यू का सबसे अहम सवाल बिपिन रावत ने कहा था कि मैंने उन्हें अपनी कई हॉबी बताई. लेकिन ट्रैकिंग का मैं दीवाना था. तब उन्होंने मेरे सामने एक सवाल रखा, जो बहुत सिंपल लग रहा था. उन्होंने पूछा- यदि आपको ट्रैकिंग पर जाना हो, जो कि चार से पांच दिन चलने वाली हो, तो आप एक सबसे महत्वपूर्ण सामान का नाम बताइए जो आप अपने पास रखना चाहेंगे ? अपने जवाब से बिपिन रावत ने प्रभावित किया इस सवाल के जवाब में युवा छात्र बिपिन रावत ने कहा कि ऐसी परिस्थिति में वे अपने पास माचिस की डिब्बी रखना चाहेंगे. बिपिन रावत ने छात्रों को संबोधित करते हुए कहा था कि इसके बाद इंटरव्यू में हमारी चर्चा माचिस की डिब्बी पर केंद्रित हो गई. उन्होंने कहा कि इंटरव्यू में उनसे सवाल पूछा गया कि आखिर इस तरह की ट्रैकिंग में उन्होंने सबसे जरूरी वस्तु के रूप में उन्होंने माचिस को ही क्यों चुना? यह भी पढ़ेंः CDS Bipin Rawat: काउंटर-इंसर्जेंसी के एक्सपर्ट रहे हैं बिपिन रावत! 10 Points बिपिन रावत ने अपने उत्तर को तर्कों से सही ठहराते हुए इंटरव्यू में कहा, अगर मेरे पास माचिस की डिब्बी है तो मैं ट्रैकिंग के दौरान इस एक चीज से कई काम कर सकता था और बहुत सारी गतिविधियों को अंजाम दे सकता था. बिपिन रावत ने कहा कि जब मनुष्य प्रारंभिक युग में आदिम अवस्था से आगे बढ़ा तो उन्होंने आग को खोज को सबसे अहम माना. मनुष्य ने इस खोज को अपनी कामयाबी माना. इसलिए मैंने महसूस किया कि माचिस की डिब्बी मेरे ट्रैकिंग गियर का सबसे अहम चीज हो सकती है.   ब्रिगेडियर ने बिपिन रावत पर जवाब बदलने के लिए दबाव डाला तब जनरल रावत ने कहा था कि इंटरव्यू ले रहे ब्रिगेडियर ने उन्हें समझाने और दबाव डालने की कोशिश की कि आखिर माचिस के स्थान पर ये कोई और चीज क्यों नहीं हो सकती? जैसे कि चाकू, Rucksack (बैग) या फिर किताब क्यों नहीं, जिसे वह फुर्सत में पढ़ सकते थे. रावत ने आगे कहा कि मैंने उनकी सभी बातों को ध्यान से सुना, लेकिन ट्रैकिंग जैसी परिस्थितियों में जिसके बारे में मुझे बताया गया था, माचिस को सबसे महत्वपूर्ण चीज के रूप में ले जाने के निर्णय पर मैं विनम्रता से अडिग रहा.  आखिरकार मेरा सेलेक्शन हो गया बिपिन रावत ने आगे छात्रों से कहा था कि पता नहीं उस ऑफिसर के दिमाग में मेरे जवाब से क्या असर हुआ, लेकिन नेशनल डिफेंस एकेडमी के लिए मेरा चयन हो गया. बिपिन रावत ने कहा था कि बाद में उन्होंने गौर किया कि मैंने पहली बार जवाब के रूप में जो माचिस का जिक्र किया और दबाव के बावजूद उस फैसले पर टिका रहा, यही वजह रही कि कहीं न कहीं मेरे सेलेक्शन के पीछे इस जवाब की भूमिका रही.  Decision लेने का द्वंद्व आपके सामने भी आएगा छात्रों को अपनी इस सीख में बिपिन रावत ने कहा था कि जिंदगी में आपके सामने भी रोजाना ऐसे मौके आएंगे, जब आपको लगेगा कि आपका फैसला सही है या नहीं? एक फैसले पर कायम रहा जाए या नहीं? लेकिन एक बार अगर आप कोई फैसला ले लेते हैं तो आपको उस फैसले के प्रति समर्पित होकर उसे डिफेंड करना ही होगा. आप उस निर्णय पर आगे बढ़िए. क्योंकि तभी सफलता के मिशन पर आगे बढ़ेंगे.  आज भले ही भारत के पहले चीफ ऑफ डिफेंस स्टाफ जनरल बिपिन रावत हमारे बीच नहीं हैं, लेकिन उनकी ये सीख भारत के लाखों मिलिट्री कैडेट के लिए प्रेरणा वाक्य जैसी बन गई है.
